%------------------------------------------------------------------------------
% Tema 2. Malalties autosòmiques recessives
%------------------------------------------------------------------------------
\section{Malalties autosòmiques recessives}

\subsection{Intolerància a la lactosa}
La intolerància a la lactosa no és una malaltia mendeliana. Normalment, la lactosa s'hidrolitza a l'intestí.  La intolerància a la lactosa ve donada per deficiències en l'activitat lactasa intestinal. No està causada per mutacions al locus de la lactasa.

El disseny metabòlic humà està orientat al metabolisme de la lactosa durant l'etapa neonatal. Als primers anys de vida hi ha una activitat lactasa important, i va disminuint amn l'edat. El declivi de l'activitat lactasa presenta una gran variabilitat poblacional.

La intolerància a la lactosa provoca que aquesta lactosa arriba al colon i els bacteris intestinals la fermenten en productes irritants per l'intestí. Augmenta la motilitat intestinal, flatulències...

Als països asiàtics i a l'Àfrica negra tenen una remarcable intolerància a la lactosa. Les poblacions escandinaves presenten una baixa prevalença de la intolerància a la lactosa. Això correlaciona amb els hàbits històrics de consum de lactis. Es creu que més que selecció genètica, hi hauria un \textbf{enhancement} del gen de la lactasa.

El gen de la lactasa està regulat. Hi ha 2 al·lels principals:
\begin{itemize}
\item Al·lel normal
\item Al·lel de la persistència adulta
\end{itemize}

\begin{figure}[H]
  \centering
  \includegraphics[width=0.9\textwidth]{fig3}
  \caption{Esquema de les variants del gen de la lactasa}
  \label{fig:fig3}
\end{figure}

Aquests al·lels variant en el segment 5'-UTR, que és el que regula la transcripció. Hi ha un canvi C/T a 14kb upstream del TSS del gen, aquesta seqüència exerciria algun efecte sobre el promotor proximal.

\subsection{Intolerància hereditària a la galactosa}
La intolerància a la galactosa és una malaltia molt greu. També s'hi refereix com a galactossèmia. L'efecte patològic s'observa just després del naixement, quan el nadó s'exposa a la lactància. La crisi aguda pot causar una disfunció hepàtica letal.

Si la disfunció hepàtica no es detecta i no és letal i no és tractat per la galactossèmia, hi pot haver dany renal, retard mental...

La galactosa es metabolitza via glicòlisi. El fetge metabolitza el 100\% de la galactosa que arriba per la vena porta.

Hi ha 3 passos per poder metabolitzar galactosa:
\begin{itemize}
\item Fosforilació al C1 per la galactoquinasa
\item Transferasa: 1 molècula de Galactosa-1-fosfat i UDP-glucosa s'intercanvien el fosfat i el UDP. Llavors s'obté UDP-galactosa i glucosa-1-fosfat.
\item UDP-galactosa-4-epimerasa: Per tal d'obtenir UDP-glucosa. La UDP-glucosa passa a glucosa-1-fosfat i aquesta entra a la glucòlisi.
\end{itemize}

\begin{figure}[H]
  \centering
  \includegraphics[width=0.9\textwidth]{fig4}
  \caption{Metabolisme de la galactosa}
  \label{fig:fig4}
\end{figure}

La intolerència hereditària es produeix quan hi ha mutacions recessives de pèrdua de funció de transferasa. En la epimerasa són menys freqüents a la nostra població. Les deficiències de galactoquinasa, que és recessiva, provoca l'aparició de cataractes a l'adult.

Els efectes adversos de les mutacions a la transferasa es deu a què hi ha una depleció puntual d'ATP ja que s'acumula galactosa-1-fosfat. En una situació normal, l'ATP es recupera pel metabolisme normal de la galactosa.

La galactosa està en equilibri amb el galactitol. Quan augmenta la galactosa, augmenta el galactitol i s'usa com a metabòlit marcador. El galactitol s'acumula al cristal·lí. La determinació de galactitol és molt ràpida.

La teràpia es basa en retirar la galactosa de la dieta. No en tots els casos romanen les seqüeles. Hi ha tendència a infertilitat femenina per problemes en la maduració als ovaris. Es creu que la galactosa que hi ha en sang en situació fisiològica pot causar danys al fetus que té intolerància a la galactosa.

És important determinar a quin gen està la mutació, si a la transferasa o a l'epimerasa. Si el nen té deficiència en transferasa, el millor és retirar completament la galactosa de la dieta. Si la deficiència està en l'epimerasa, és millor mantenir una ingesta baixa de galactosa.

La galactosa, a part d'aportar energia, forma part de les glicoproteïnes. L'epimerasa fa una reacció reversible. La incorporació de glucosa/galactosa a les glicoproteïnes es fa a partir de UDP-galactosa. 

En la deficiència de transferasa, la galactosa necessària es sintetitza per epimerització de UDP-glucosa. Si la deficiència és d'epimerasa, no hi ha manera d'obtenir UDP-glucosa/UDP-galactosa per glicosilar proteïnes.

Hi ha països on es fa cribatge neonatal a partir de la determinació de galactitol.

Hi ha heterogeneïtat gènica en aquesta malaltia (gen de la transferasa i epimerasa) i també hi ha una gran heterogeneïtat al·lèlica, ja que hi ha diferents mutacions al gen de la transferasa que causen galactossèmia. Algunes mutacions són patogèniques ja que generen la pèrdua de funció de la proteïna. Són homozigotes pures ja que un sol al·lel normal és suficient per no manifestar la malaltia. Alguns mutants donen formes amb activitat disminuïda de l'activitat transferasa, el més conegut dels quals és l'al·lel Duarte. L'al·lel Duarte produeix enzims amb un 50\% de l'activitat. Els homozigots per Duarte tampoc presenten la malaltia. El problema és quan ens trobem Duarte/Null i això ja produeix una patologia, si bé és menys greu que la galactossèmia comuna.

\subsection{Intolerància hereditària a la fructosa}
Quan s'ingereix fructosa hi ha 2 vies de metabolització: hepàtica i muscular. Es considera que la via hepàtica processa un 65\% de la fructosa ingerida. Al fetge, es produeix fructosa-1-fosfat per acció de la fructoquinasa. La fructosa-1-fosfat entra directament en una aldolasa de la glicòlisi. Al múscul, la hexoquinasa fosforila la fructosa en posició 6 (fructosa-6-fosfat) i ja entra directament a la glicòlisi.

Hi ha 2 alteracions metabòliques al metabolisme de la fructosa:
\begin{itemize}
\item Deficiències en fructoquinasa: L'individu metabolitza la fructosa més lentament, solament per la via muscular. No es considera una patologia.

\item Deficiències en fructosa-1-fosfat aldolasa: Com que l'enzim quinasa té una gran capacitat, hi ha una depleció d'ATP. La patologia no és tant greu com la galactossèmia. Com que la ingesta de fructosa es produeix bastant després del naixement, es creu que això fa que no sigui tant greu. Els símptomes són molèsties intestinals quan prenen fructosa. Aquests nens generen aversió a la frutia (tipus de reflex condicionat).
\end{itemize}

\begin{figure}[H]
  \centering
  \includegraphics[width=0.9\textwidth]{fig5}
  \caption{Metabolisme de la fructosa}
  \label{fig:fig5}
\end{figure}

El tractament es basa en suprimir fructosa de la dieta.

\subsection{Deficiència en 21-hidroxilasa}
Aquesta patologia és un exemple de sobreflux de via alternativa (andrògens) però també un dèficit de producte (aldosterona). La 21-hidroxilasa és essencial per la síntesi d'hormones esteroïdals. La malaltia s'anomena hiperplàsia suprarrenal congènita.

\begin{figure}[H]
  \centering
  \includegraphics[width=0.85\textwidth]{fig6}
  \caption{Via de síntesi d'hormones esteroidees}
  \label{fig:fig6}
\end{figure}

L'ACTH (Adrenocorticotropic Hormone) estimula la síntesi de pregnolona i progesterona. El cortisol inhibeix l'ACTH.

 Té 2 formes principals:
 \begin{itemize}
 \item \textbf{Clàssica:} Apareixen a l'etapa infantil. Es detecta després del naixement. En les nenes, s'altera la morfologia dels genitals (virilització morfològica). Tant nens com nenes tenen una disfunció de l'equilibri hídric que impedeix la reabsorció renal de sals.

 \item \textbf{No clàssica:} Es detecta en la infància/adolesència. En nois, es dóna una pseudopubertat precoç i en noies hi ha hirsutisme i en ocasions esterilitat.
 \end{itemize}

\begin{figure}[H]
  \centering
  \includegraphics[width=0.85\textwidth]{fig7}
  \caption{Presentació clínica del dèficit en 21-hidroxilasa}
  \label{fig:fig7}
\end{figure}

Com que no es sintetitza cortisol, no s'inhibeix ACTH i es segueix secretant.

La teràpia es basa en:
\begin{itemize}
\item En les formes clàssiques, la teràpia es basa en la reconstrucció quirúrgica dels genitals i s'administra cortisol i aldosterona. Això pal·lia els efectes dels andrògens. També s'administren antiandrògens.

\item En les formes no clàssiques, la teràpia es basa en l'administració de bloquejants d'andrògens.
\end{itemize}

La deficiència en 21-hidroxilasa és de les més freqüents de les malalties minoritàries.

Les diferències en la manifestació de la malaltia radica en l'heterogeneïtat al·lèlica. Hi ha mutacions que provoquen la pèrdua total d'activitat de l'enzim i altres mutacions provoquen fenotips més lleus.

\begin{figure}[H]
  \centering
  \includegraphics[width=0.85\textwidth]{fig8}
  \caption{Mutacions del gen de la 21-hidroxilasa}
  \label{fig:fig8}
\end{figure}

\begin{figure}[H]
  \centering
  \includegraphics[width=0.85\textwidth]{fig9}
  \caption{Fenotip que presenten les mutacions del gen de la 21-hidroxilasa}
  \label{fig:fig9}
\end{figure}

\subsection{Gota}
S'infla de manera molt dolorosa les extremitats inferiors (sobretot els peus) per l'acumulació de cristalls d'àcid úric.

L'àcid úric prové del metabolisme de les purines. Les fonts de purina poden ser endògenes o exògenes (de la dieta). Les carns i sobretot les vísceres són molt riques en purines. Les purines es degraden per donar xantina, i la xantina produeix àcid úric. Si hi ha un sobreflux d'aquesta via, la producció d'àcid úric sobrepassa el llindar de solubilitat i cristal·litza.

\begin{figure}[H]
  \centering
    \includegraphics[width=0.85\textwidth]{fig10}
  \caption{Metabolisme de les purines}
  \label{fig:fig10}
\end{figure}

Hi ha altres factor que donen lloc a un sobreflux d'aquesta via: deficiència de glucosa-6-fosfatasa, deficiència de HGPRT (hypoxanthine-guanine fosfo-rybolsyl transferase), increment de PRPP sintasa (5'-phosphoribosyl-1'-pytophosphate). La més important és la deficiència de glucosa-6-fosfatasa.

La deficiència en glucosa-6-fosfatasa fa que s'acumuli la glucosa-6-fosfat. La glucosa-6-fosfat és un precursor de la via de les pentoses fosfat. Si augmenta la G6P, hi ha un sobreflux de la via de les pentoses fosfat i síntesi de purines, i per tant acumulació d'àcid úric.

\begin{figure}[H]
  \centering
    \includegraphics[width=0.85\textwidth]{fig11}
  \caption{Vies de producció d'àcid úric}
  \label{fig:fig11}
\end{figure}

L'acumulació d'àcid úric pot provocar nefrolitiasi, insuficiència cardíaca, ictus...

Es tracta amb un inhibidor de la xantina oxidasa (inhibició de la formació de producte). La xantina no és tant tòxica i s'excreta per orina. La xantina inhibeix la via. L'al·lopurinol és un inhibidor de la xantina oxidasa. L'enzim transforma al·lopurinol es al·loxantina, que és el compost s'uneix el centre actiu de l'enzim i l'inhibeix.

\subsection*{Tractament de malalties genètiques}
Els tractaments basats en la suplementació de producte gènic deficient (proteïna):
\begin{itemize}
\item Obtenció del producte gènic en prou quantitat
\item Farmacocinètica del producte gènic (el producte gènic ha d'arribar allà on fa la funció)
\end{itemize}

Històricament, hi hagut 2 fonts de proteïnes per subministrar com a teràpia:
\begin{itemize}
\item \textbf{Naturals:} P.e els hemoderivats en el tractament de les hemofílies. Aquests tractaments són viables ja que la obtenció de sang és fàcil i l'administració també. Una limitació important és la bioseguretat. Abans s'elaboraven preparats d'hormona de creixement a partir d'extractes d'hipòfisi de cadàvers, amb el problema de la transmissió de Creutzfeld-Jacobs. La placenta es pot utilitzar per obtenir diferents factors bioactius. El teixit adipós és una altra font de productes bioactius, i conté moltes cèl·lules mare mesenquimals.

\item \textbf{Recombinants:} P.e la insulina i la GH. El problema principal són les modificacions post-traduccionals que duen a terme els sistemes cel·lulars que s'empren per produir aquestes proteïnes.
\end{itemize}

\subsection{Cribatge}
El programa de detecció precoç neonatal (PDPN) és un programa de prevenció secundària que identifica precoçment els nadons afectats per determinades malalties congènites per poder fer-ne un diagnòstic i un tractament adequats per evitar seqüeles i complicacions, i garantir una millor qualitat de vida.

El cribratge universal consisteix en obtenir una mostra de sang de taló de tots els nadons nascuts en els centres maternals de Catalunya (SISCAT i xarxa privada) a les 24-72 hores després de néixer i en realitzar proves analítiques de cribratge (es centralitza en hospitals clínics). També es fa a Europa, EUA, Japó... llocs amb bona sanitat pública. Es tracta de un cribratge o screening (detecció de nens que és molt probable que tinguin la malaltia). 

No és el mateix que diagnòstic: als nadons amb resultat positiu del cribratge se'ls fan altres proves per arribar al diagnòstic definitiu.

Això permet el tractament precoç dels individus per evitar complicacions i seqüeles i poder garantir- los una millor qualitat de vida.

El seguiment es fa des de les unitats clíniques d'expertesa clínica (Hospital Sant Joan de Déu, Hospital Universitari de la Vall d'Hebron i Hospital Parc Taulí).

Al 1970 es va fer screening de fenilcetonúria a Barcelona. Al 1982 es va estendre a la resta de Catalunya i es va mirar també el hipotiroïdisme congènit. Entre 1999-2000 es va afegir la fibrosi quística. Al 2013 es van afegir 19 malalties metabòliques. Entre 2013-2014 es va afegir l'anèmia de cèl·lules falciformes. Aquest any s'afegirà (o ja s'ha afegit) la síndrome de immunodeficiència.

Les malalties metabòliques i fenilcetonúria es detecten per la presència de concentracions elevades d'un metabòlit mitjançant la tècnica d'espectrometria de masses en tàndem (MS/MS). L'hipotiroïdisme congènit i fibrosi quística s'analitzen per fluoroimmunoanàlisi. L'anèmia de cèl·lules falciformes s'estudia per mitjà de cromatografia de líquids d'altra pressió (HPLC).

La cobertura és molt alta (pràcticament 100\%) amb una sensibilitat i una especificitat superiors al 95\%. La incidència acumulada d'aquestes malalties en la població catalana és:
\begin{itemize}
\item Fenilcetonúria i hiperfenilalaninèmies benignes: 1/10.312.
\item Hipotiroïdisme congènit: 1/2.156.
\item Fibrosi quística: 1/6.096.
\item Errors congènits del metabolisme incorporats el 2013: 1/2.721.
\item Anèmia de cèl·lules falciformes: 1/3.909.
\end{itemize}

Durant el 2015, s'ha fet als 71.144 nadons a Catalunya, entre els quals s'han detectat/diagnosticat 104 casos d'alguna de les malalties (1/684 nadons).

Són malalties en les quals la intervenció precoç és crítica per la salut del nadó. Detectar-la abans de l'aparició de símptomes clíniques fa que es pugui utilitzar un tractament molt més eficaç. La malaltia també ha de ser mitjanament freqüent.

\subsubsection{Fenilcetonúria}
És una deficiència autosòmica recessiva de fenilalanina hidroxilasa, que converteix la Phe en Tyr. Això provoca l'acumulació de Phe a la sang. Causa retard mental, de desenvolupament...

La mutació sol ser al gen de l'enzim i hi ha molta heterogeneïtat al·lèlica. Moltes mutacions de pèrdua de funció (alteració d'splicng, stop). Altres vegades la mutació està en alguns enzims de la via del reciclatge de la tetrahidrobiopterina i les conseqüències funcionals són les mateixes que les de les mutacions a la fenilalanina hidroxilasa. En les mutacions en els enzims de les vies de reciclatge de la fenilalanina hidroxilasa, el tractament és la suplementació amb tetrahidrobiopterina.

Els homozigots recessius tenen una activitat fenilalanina hidroxilasa nul·la, provocant l'acumulació de fenilalanina (tòxica) i augment de la seva concentració en sang i orina. La PKU causa retard en el desenvolupament, convulsions i retard mental greu.

El cervell neonatal està en fase de maduració crítica durant uns mesos després del naixement, de manera que és essencial que el cervell no estigui exposat a aquesta fenilalanina; no ens podem esperar a veure símptomes per a fer el tractament perquè els efectes són irreversibles i ja serà massa tard.

Els nens que tenen fenilalanina alta en sang (valors normals <2mg/dL) són portats a l'hospital on s'acaben de fer proves per diagnosticar fenilcetonúria. La incidència és de 1/9.800 persones i es pot tractar amb dieta restringida i altres procediments.

Altres casos més benignes tenen l'alteració en algun dels enzims de reciclatge de la tetrahidrobiopterina: quan té lloc la reacció de fenilalanina a tirosina, el cofactor pateix modificacions, després aquest cofactor s'ha de reactivar en el fetge. Mutacions en els enzims de regeneració del cofactor fan que l'enzim no funcioni eficaçment. Són formes més minoritàries, més lleus i sensibles a la dieta i a la administració exògena del cofactor.

\subsubsection{Hipotiroïdisme congènit}
És el resultat de deficiències en la producció d'hormones tiroides per part de la glàndula tiroide, de manera que l'activitat d'aquestes hormones es veu disminuïda. No sol tenir un patró d'herència mendeliana definit: alguna gent creu que és deguda a errors estocàstics en la morfogènesi de la tiroide, altres creuen que és deguda a un factor genètic que no coneixem.

El defecte causa retard mental durant el creixement si no s'aplica tractament per administració diària de l'hormona deficitària. El test es basa en la determinació de TSH en sang per tècniques histoquímiques, el significat varia:
\begin{itemize}
\item \textbf{Neonatal:} és el mètode de rastreig d'hipotiroïdisme neonatal primari congènit a Europa i Canadà. Es rastregen elevacions de TSH > 100 mU/L. S'obtenen falsos negatius en deficiències d'hipòfisi/hipotàlem ('TSH), però la prevalença d'aquestes és molt més baixa.
\item \textbf{General:} discriminació de si l'origen de la deficiència en hormones del tiroides és la hipòfisi/hipotàlem o la glàndula tiroide.
\end{itemize}

L'\textbf{hipotiroïdisme primari congènit} consisteix en un dèficit de tiroides provocant nivells baixos de T3 i T4 des del naixement provocant alteracions irreversibles des del naixement. Si s'administra T3 i T4, es passa a una situació de normalitat. Afecta a 1/3.000-4.000 nadons.

L'\textbf{hipotiroïdisme congènit central} pot ser degut a una deficiència en la producció de TRH o de TSH, és a dir, afecta a hipotàlem/hipòfisi. Aquestes són menys freqüents (1/50.000) i poden ser mendelianes (recessives).

També hi ha l'\textbf{hipotiroïdisme adquirit} (1/10) en poblacions amb deficiència de iode, a vegades agreujat per deficiència de seleni.

La distinció entre els dos primers tipus afecta a l'estratègia de detecció de la malaltia. La TSH alta pot formar part de les proves de diagnòstic perquè és més sensible que trobar nivells baixos de T3 i T4, però trobar TSH baixa pot implicar no veure hipotiroïdisme per deficiència en hipòfisi.

\begin{figure}[H]
  \centering
  \includegraphics[width=0.85\textwidth]{fig12}
  \caption{Diagnòstic de patologies tiroïdals}
  \label{fig:fig12}
\end{figure}

\subsubsection{Fibrosi quística}
\label{sec:fibrosi-quistica-1}
És la malaltia hereditària letal més freqüent en raça blanca. S'hereta de manera autosòmica recessiva. A l'Europa occidental la incidència oscil·la entre 1/2.000-1/5.000 nens i 1/28-30 individus són portadors de mutació.

Està causada per mutacions del gen de la CFTR (proteïna reguladora de la conductància transmembrana de la fibrosi quística) que té funcions de canal de clor i regula altres sistemes de transport. S'han trobat més de 1.400 mutacions que la determinen, sent la més comuna la ??F508 (50-80\% a la població espanyola).

El defecte de la proteïna CFTR provoca un trastorn del transport de clor i sodi per les cèl·lules dels epitelis, generant-se un gran espessiment de les secrecions, que determina danys en els epitelis secretors, sent els principals òrgans afectats el pulmó, pàncrees, fetge, la pell, l'aparell reproductor masculí i altres.

El tractament es basa en mantenir el millor estat nutricional i retardar al màxim possible la infecció i les complicacions pulmonars, és a dir, el tractament no té potencial terapèutic però millor la qualitat de vida.

Es realitzen diferents tests:
\begin{itemize}
\item \textbf{Determinació de tripsinogen immunoreactiu (TIR)} a les mostres de sang recollides en paper absorbent: normalment, el tripsinogen es produeix al pàncrees i es transporta a l'intestí prim on s'activa a tripsina. En la FQ, taps de moc poden obstruir els conductes pancreàtics que desemboquen en l'intestí prim, evitant que el tripsinogen hi arribi i fent que augmenti en sang. Resultats: > 60 ng/ml positiu, < 60 ng/ml negatiu. Aquesta valoració de tripsinogen en sang presenta molts falsos positius.
\item  \textbf{Anàlisi genètica} de les mutacions.
\item  \textbf{Test de la suor:} mesura la presència elevada de clor a la suor en resposta a la pilocarpina. Valors: > 60 mEq/L de clor és positiu pel diagnòstic de FQ.
\end{itemize}

\begin{figure}[H]
  \centering
  \includegraphics[width=0.45\textwidth]{fig13}
  \caption{Algoritme de diagnòstic de la fibrosi quística}
  \label{fig:fig13}
\end{figure}

\subsubsection{Malalties metabòliques hereditàries}
\label{sec:malalt-metab-hered}
L'espectrometria de masses en tàndem permet expandir el camp del cribratge neonatal. Mitjançant aquesta tècnica és possible fer un 'perfil metabòlic' a la gota de sang dessecada i detectar simultàniament trastorns del metabolisme dels aminoàcids, àcids orgànics i àcids grassos.

A Catalunya s'aplica per ampliar el diagnòstic a 19 malalties (en cursiva). Les malalties es divideixen segons si es tracta de trastorn en el metabolisme de:
\begin{itemize}
\item \textbf{Aminoàcids:} es tracta de pèrdua de funció d'enzims del metabolisme d'aminoàcids majoritàriament; hiperfenilalaninèmia/fenilcetonúria, \textit{Malaltia del xarop d'auró} (deficiència en el metabolisme d'aminoàcids ramificats), \textit{tirosinèmia tipus I}, \textit{citrul·linèmia tipus I}, \textit{homocistinúria}.

\item \textbf{Àcids orgànics:} els noms solen fer referència al que observem en el diagnòstic bioquímic, altres provenen de la deficiència; \textit{acidúria glutàrica tipus I}, \textit{acidèmia isobàrica}, \textit{acidèmia metilmalònica (CblA, CblB)}, \textit{acidèmia metilmalònica (CblC, CblD)}, \textit{acidèmia metilmalònica (Mut)}, \textit{deficiència de 3-hidrosi-3-metilglutaril-CoA liasa}, \textit{deficiència de $\beta$-cetotiolasa}, \textit{acidèmia propiònica}.

\item \textbf{Àcids grassos:} Catabolisme dels àcids grassos. Els CPT fan el pas per importar acil-CoA de fora el mitocondri cap a dins del mitocondri; \textit{MCAD} (def. acil-CoA deshidrogenasa de cadena mitjana), \textit{VLCAD} (def. acil-CoA deshidrogenasa de cadena molt llarga), \textit{LCHAD/TFP} (def.3-OH- acil-CoA deshidrogenasa de cadena llarga/def. de proteïna trifuncional mitocondrial), \textit{CPT-1} (carnitina palmitoil-transferasa 1), \textit{CPT-2} (carnitina palmitoil-transferasa 2), \textit{MADD} (def. múltiple d'acil-CoA deshidrogenasa), \textit{CUD} (def. en la captació cel·lular de la carnitina).

\item \textbf{Altres patologies endocrinometabòliques:} hipotiroïdisme congènit, fibrosi quística.
\end{itemize}

 Els tractaments per a les noves malalties incloses són majoritàriament dietètics i en general de baix cost i molt efectius en la disminució de la mortalitat i en la millora de la salut:
 \begin{itemize}
 \item Trastorns del metabolisme dels \textbf{aminoàcids} (4 malalties): restricció proteica + suplements + tractament farmacològic (en 2). Es suplementa al nen amb dieta proteica pobra en els AA que se li acumularien i/o rica en els que li falten.

 \item Trastorns del metabolisme dels \textbf{àcids orgànics} (8 malalties): restricció proteica (en 2 evitar dejuni) + suplements + farmacològic (antibiòtics en 2). S'ha d'evitar el catabolisme d'àcids orgànics o àcids grassos, per això s'ha d'evitar que estiguin en dejuni.

 \item Trastorns del metabolisme dels \textbf{àcids grassos} (7 malalties): evitar el dejuni prolongat (en 6) + hidrats de carboni + suplements en ocasions + farmacològic (en 1).
 \end{itemize}

La malaltia de les cèl·lules falciformes engloba no només l'anèmia falciforme, conseqüència de l'estat homozigot de l'hemoglobinopatia S (HbS), sinó també de la combinació de l'HbS amb altres hemoglobinopaties o gens talassèmics: Malaltia de cèl·lules falciformes, HbSS, HbSC, HbS/$\beta$0 talassèmia, HbSDPunjab, HbSOArab, HbS/$\beta$+ talassèmia ($\delta$$\beta$, Lepore), HbS/HbE, HbS/PHHF, HbS/HbX. Està pendent d'incloure al programa.

D'altra banda; s'està considerant incloure la hiperplàsia adrenal congènita, la galactossèmia i la deficiència de biotinidasa al programa

\subsubsection{Immunodeficiències combinades greus}
\label{sec:immun-comb-greus}
Les immunodeficiències primàries (IDP) són un grup de malalties causades per l'alteració quantitativa i/o funcional dels diferents mecanismes implicats en la resposta immunitària, les quals inclouen més de 300 defectes congènits. Es classifiquen en 9 grans grups segons les característiques que tinguin.

Dins d'aquestes immunodeficiències, les immunodeficiències combinades greus (SCID) representen entre un 10 i 15\%. Són les formes més greus d'IDP. Si no tenen un diagnòstic i tractament precoços, duen inexorablement a la mort del pacient abans de l'any de vida. La prevalença al nostre país es calcula (de manera retrospectiva) i és de 1/57.000 nounats vius.

La majoria d'aquestes malalties solen tenir genètica mendeliana simple i solen ser recessives, però no totes.

Els 'nens bombolla' neixen asimptomàtics perquè estan protegits per les Ig de la mare i quan aquests deixen de funcionar i els nens no poden produir la seva pròpia resposta immune, es poden infectar amb qualsevol patogen. La mortalitat és del 50\% després de la primera infecció. El cas típic és per deficiència de adenosina deaminasa (ADA). Això afecta a les cèl·lules que necessiten un recanvi cel·lular actiu, que són els limfòcits.

Des de l'any 2008, es disposa d'una tècnica de detecció precoç comuna per a les diferents formes genètiques de SCID aplicable a la prova de sang seca de taló: quantificació dels cercles d'excisió del receptor de limfòcits T (T-cell receptor excision circles, TREC) mitjançant PCR quantitativa en temps real eina no invasiva útil per investigar la producció de cèl·lules T pel timus i permet el cribratge universal de les SCID.

Les dades aportades en els diferents estats dels EUA, on s'aplica des de 2010, demostren la utilitat en la detecció d'aquests pacients, amb un percentatge de falsos positius i negatius molt baix.
Hi ha dos opcions de teràpia:
\begin{itemize}
\item Preservació d'exposició a patògens: aïllar el nen en condicions el màxim d'estèrils possibles.
\item Trasplantament de moll de l'os.
\end{itemize}

La deficiència de ADA és una de les primeres malalties en les que s'ha utilitzat teràpia gènica: s'extreuen cèl·lules del nen, se'ls aporten còpies extra del gen de ADA a les cèl·lules i es reimplanten en el nadó. A Xina s'ha aconseguit fer amb CRISPR.

Abans de CRISPR no es podia inserir res al genoma. Amb CRISPR podem revertir la mutació del gen ADA i reconstruir un gen ADA funcional.

 Els processos de maduració dels limfòcits T presenten variabilitat degut a variacions genètiques en el locus del gen dels TCR (T cell receptor). Fonamentalment, es produeix un procés de recombinació en aquest material, que va associat a l'eliminació o exclusió d'una part del DNA.
El material que s'exclou apareix com a DNA circular episòmic, són els TREC. Segons les cèl·lules es van replicant, els TREC van desapareixent. Tot i això, hi ha certs nivells de TREC en sang fruit a la maduració dels limfòcits T.

Els nens que tenen problemes en la maduració dels limfòcits T no estan fent aquest procés, de manera que s'intenta detectar nens amb nivells de TREC alterats: < 25 TREC/uL sang indica SCID. S'utilitza la PCR com a sistema de \textit{screening} massiu, és la primera vegada que es fa servir la PCR per a això.

\begin{figure}[H]
  \centering
  \includegraphics[width=0.55\textwidth]{fig14}
  \caption{T-cell receptor excision circles}
  \label{fig:fig14}
\end{figure}

Criteris considerats per incloure una malaltia al PDNP (clàssics de Wilson i Jungner) aplicats a aquesta malaltia:

\begin{figure}[H]
  \centering
  \includegraphics[width=0.85\textwidth]{fig15}
  \label{fig:fig15}
\end{figure}

 Actualment en un context internacional, s'està avaluant a 34 estats dels EUA, algunes províncies de Canadà, Israel, Taiwan i Brasil.

 S'estima que el cribratge de les SCID representa un augment del 40\% de la probabilitat de supervivència per als nadons afectats. S'espera diagnosticar entre 1-4 pacients cada any.

La realització d'un trasplantament de medul·la òssia de manera precoç millora la supervivència i la morbiditat associada abans i després del tractament.

Un estudi de l'AQuAS (Agència de Qualitat i Avaluació Sanitàries de Catalunya) avala la cost- efectivitat de la mesura.

Les coses han de ser ètiques i factibles: pot ser que surti més a compte fer screening que esperar que apareguin símptomes.

Al darrer trimestre de 2016 s'ha arribat a un consens sobre aspectes tècnics de la prova (com ara el punt de tall), concurs per a la compra d'aparells, implementació del circuit de seguiment i tractament precoç; de manera que al 2017 ja es podria afegir al PDPN.

\subsubsection{Cribatge en adults. Malaltia de Tay-Sachs}
És una malaltia autosòmica recessiva que afecta al metabolisme de gangliòsids, que tenen un paper important en l'estructura del sistema nerviós. Es dóna per una mutació en el gen HEXA, que codifica per una part de l'enzim $\beta$-hexosaminidasa A:

\begin{figure}[H]
  \centering
    \includegraphics[width=0.85\textwidth]{fig16}
  \caption{Alteració metabòlica a la malaltia de Tay-Sachs}
  \label{fig:fig16}
\end{figure}

Aquesta deficiència provoca una acumulació del gangliòsid GM2, és a dir, excés de substrat A.
Aquesta acumulació és la causa molecular de la malaltia i destrueix neurones en el cervell i la medul·la espinal.

Els nens tenen un esperança de vida molt curta (3-4 anys), hi ha increment progressiu dels símptomes, no hi ha tractament definitiu.

La mutació consisteix en una inserció de 4 nucleòtids que provoca canvi de pauta de lectura i aparició d'un codó STP:

\begin{figure}[H]
  \centering
    \includegraphics[width=0.85\textwidth]{fig17}
  \caption{Mutació característica de la malaltia de Tay-Sachs}
  \label{fig:fig17}
\end{figure}

La malaltia de Tay Sachs és molt infreqüent en la població general, però és alta en dos poblacions:
\begin{itemize}
\item  Jueus Ashkenazi: jueus d'origen europeu. En la població global de EUA la malaltia apareix en 1 cada 6.400 nens, mentre que es dóna en 1 de cada 27 jueus Ashkenazi. En aquesta població s'ajunta la presència de la mutació i la costum de casar-se entre ells. Per això, es fan \textit{screening} de mutants de HEXA, tot i que poden presentar altres mutacions:

\begin{figure}[H]
  \centering
    \includegraphics[width=0.85\textwidth]{fig18}
  \label{fig:fig18}
\end{figure}

\item Americans de llinatge francès-canadenc/Cajun (French-Canadian/Cajun heritage).
\end{itemize}

La taca vermell-cirera s'usava com a marcador per la malaltia abans de desenvolupar un diagnòstic molecular. Abans del diagnòstic molecular es feia assaig enzimàtic HEXA en sang. Els heterozigots tenien el 50\% de l'activitat enzimàtica. En Tay Sachs es pot fer diagnòstic prenatal i preimplantacional.


\subsection{Malaltia de Pompe}
És una malaltia autosòmica recessiva de baixa freqüència (minoritària).
Pot formar part de les malalties del metabolisme del glicogen o de malalties lisosomals perquè afecta
al metabolisme del glicogen en els lisosomes.

Es dóna per una deficiència de la glucosidasa $\alpha$ àcida (GAA) o maltasa àcida, que hidrolitza els enllaços 1->4 de la cadena de glicogen. És un enzim lisosomal i actua en pH àcid. Aquesta és una via secundària i poc especialitzada utilitzada sobretot per cèl·lules que tenen poc glicogen: cèl·lules neurals, cardíaques, leucòcits... Tot i que tots els teixits tenen aquesta segon via en què el glicogen va als lisosomes i genera glucosa.

\begin{figure}[H]
  \centering
  \includegraphics[width=0.35\textwidth]{fig19}
  \caption{Glicosidasa àcida}
  \label{fig:fig19}
\end{figure}

És una malaltia amb diferents manifestacions clíniques, però sol ser molt greu. Per exemple, en la forma infantil té lloc una disfunció progressiva cardíaca i muscular (problemes cardiorespiratoris) que es manifesta des del naixement. El pronòstic és molt dolent, els nens moren durant els primers anys de vida.

El problema és que el glicogen no es degrada, però el procés de síntesi no es para, fent que el glicogen s'acumuli.

\subsubsection{Tractament}
\label{sec:tractament}
L'estratègia que s'ha intentat és per reemplaçament de producte deficient (l'enzim). Requeriments:
\begin{itemize}
\item Cal tenir proteïna humana per evitar la reacció immunològica de rebuig.
\item Tenir-ne quantitats considerables: terapèuticament suficients.
\item Sistema d'administració que permeti que la proteïna arribi a la cèl·lula i dins d'aquesta que
vagi al lisosoma.
\end{itemize}

Primer intent: a partir de placenta humana es va poder codificar la proteïna ja que hi ha certa abundància d'aquesta via. Els avantatges és que és humana, no causa rebuig i se'n pot obtenir força quantitat. El problema és que la proteïna no accedia a la cèl·lula (no era captada eficaçment), de manera que es degradava a la sang. A partir d'aquí es va estudiar la biologia intrínseca d'aquesta proteïna.

\paragraph{Biologia natural del processament de l'$\alpha$-glucosidasa} \hfill \\
Té lloc de la següent manera:
\begin{enumerate}
\item Es transcriu el gen i apareix mRNA, que es tradueix donant lloc a $\alpha$-glucosidasa immadura.
\item Per a que la GAA faci la seva funció, pateix processos de modificacions post-traduccionals:
  \begin{itemize}
  \item Glucosilació: afegir cadenes de oligomanosa.
  \item Fosforilació.
  \end{itemize}
\item Quan s'ha donat això, la proteïna és dirigida al lisosoma. En el procés de transport i
translocació de la proteïna dins el lisosoma es produeix una desfosforilació; de manera, que
la proteïna activa és la proteïna dins el lisosoma glucosilada però desfosforilada.
\item Quan passa això, l'eficiència de translocació al lisosoma no és completa (90\%). Part de la GAA
pre-madura va a la membrana plasmàtica i surt fora de la cèl·lula (10\%).
\item La cèl·lula per aprofitar tota aquesta proteïna té un sistema de recaptació que es basa en receptors extracel·lulars que detecten la GAA pre-madura i la internalitzen per tornar-la a
dirigir al lisosoma.
\end{enumerate}

\begin{figure}[H]
  \centering
    \includegraphics[width=0.85\textwidth]{fig20}
  \caption{Processament de $\alpha$-glucosidasa àcida}
  \label{fig:fig20}
\end{figure}

Per millorar la via terapèutica s'ha de tenir en compte que la superfície cel·lular pot reconèixer GAA pre-madura i dirigir-la al lisosoma. Això no funcionava amb la proteïna de placenta perquè aquesta estava desfosforilada. És a dir, si li donem GAA madura, la cèl·lula no la reconeix i no la interioritza; de manera que hem d'aconseguir GAA pre-madura, que s'obté del compartiment extracel·lular.

Segon intent: obtenció de la proteïna per enginyeria genètica de cèl·lules en cultiu. Experimentalment es va agafar el gen de GAA de ratolí, es va sobreexpressar en cèl·lules en cultiu i es va deixar que fessin tot el procés.

En paral·lel es va fer un model ratolí per Pompe amb ratolins K.O. pel gen de la GAA: els homozigots recessius mimetitzaven molt bé la malaltia. A aquests se'ls va administrar la GAA obtinguda per enginyera genètica.

Els resultats van mostrar un clar efecte de correcció de la malaltia. Al aplicar la mateixa relació de dosi-pes en humans calia administrar molta més quantitat de GAA pre-madura en nens que en ratolins.

Per solucionar aquest problema, es va utilitzar una estratègia que permet aconseguir quantitats
elevades de proteïna: es van utilitzar conilles transgèniques.

Es va fer una construcció canviant el promotor del gel de GAA pel promotor del gen de la ??-caseïna, que està reprimit excepte en les cèl·lules que produeixen la llet, de manera que el gen es va expressar en les cèl·lules productores de llet.

En aquest cas, també hi ha GAA pre-madura que surt de la cèl·lula i acaba en el nadó quan aquest mama. El primer fàrmac per Pompe està preparat d'aquesta manera. El resultat va ser positiu perquè els nens tractats milloraven molt i la supervivència augmentava.

Es considera una teràpia compassional: quan l'esperança de vida està molt compromesa, ens saltem alguns passos del desenvolupament d'un fàrmac perquè el pitjor que pot passar amb el tractament és que es mori el pacient, però sense tractament es mor segur.

\subsection{Fibrosi quística}
\label{sec:fibrosi-quistica}
El nom comú de la malaltia abans era mucovisvidosi, és a dir, viscositat augmentada en les secrecions i actualment és la malaltia hereditària letal més freqüent en raça blanca. S'hereta de manera autosòmica recessiva. A l'Europa occidental la incidència oscil·la entre 1/2.000-1/5.000 nens i 1/28-30 individus són portadors de mutació.

Està causada per mutacions del gen de la CFTR (proteïna reguladora de la conductància transmembrana de la fibrosi quística) que té funcions de canal de clor i regula altres sistemes de transport. S'han trobat més de 1.400 mutacions que la determinen (heterogeneïtat al·lèlica), sent la més comuna la $\Delta$F508 (50-80\% a la població espanyola).

Des del punt de vista genètic, analitzant unes 10 mutacions diferents es cobria el 90\% de la població. Això ha canviat molt perquè ha disminuït la homogeneïtat en la població, les mutacions varien molt en els subgrups ètnics.

El defecte de la proteïna CFTR provoca un trastorn del transport de clor i sodi per les cèl·lules dels epitelis, generant-se un gran espessiment de les secrecions, que determina danys en els epitelis secretors, sent els principals òrgans afectats el pulmó, pàncrees exocrí (síntesi i secreció d'enzims digestius), fetge, la pell, l'aparell reproductor masculí i altres.

\textbf{Complicacions:} problemes pulmonars, alta propensió a infeccions respiratòries (serveix per diagnosticar). El sistema pulmonar és el que es veu més afectat ja que pateix una hipersecreció pulmonar que dificulta les funcions mecàniques pulmonar i genera susceptibilitat a infeccions.

El \textbf{tractament} es basa en mantenir el millor estat nutricional i retardar al màxim possible la infecció i les complicacions pulmonars, és a dir, el tractament no té potencial terapèutic però millor la qualitat de vida. No té tractament curatiu, només pal·liatiu: l'esperança i qualitat de vida de l'individu millora gràcies a:
\begin{itemize}
\item Diagnòstic precoç: es poden fer mesures preventives abans que apareguin lesions per infeccions respiratòries recurrents.
\item Tècniques per tractar mecànicament les complicacions pulmonars: massatges i exercicis per fer que expulsi la mucositat.
\end{itemize}

Per diagnosticar es realitzen diferents tests:
\begin{itemize}
\item Determinació de tripsinogen immunoreactiu (TIR) a les mostres de sang recollides en paper absorbent: normalment, el tripsinogen es produeix al pàncrees i es transporta a l'intestí prim on s'activa a tripsina. En la FQ, taps de moc poden obstruir els conductes pancreàtics que desemboquen en l'intestí prim, evitant que el tripsinogen hi arribi i fent que augmenti en sang. Resultats: > 60 ng/ml positiu, < 60 ng/ml negatiu. Aquesta valoració de tripsinogen en sang
presenta molts falsos positius, però no falsos negatius.

\item Anàlisi genètica de les mutacions: quan sospitem que el nen pateix la malaltia.

\item Test de la suor: mesura la presència elevada de clor a la suor en resposta a la pilocarpina
(promou la secreció de suor). Valors: > 60 mEq/L de clor és positiu pel diagnòstic de FQ.
\end{itemize}

 En la part basal del conducte de la glàndula sudorípara es produeix suor isotònica, però en la part més exterior hi ha recaptadors de NaCl hipertònicament (en excés d'aigua): si el nen està sa, es recapta clor i la suor surt hipotònica; si està afectat per fibrosi quística, aquesta recaptació no funciona degut a un mal funcionament del canal de \ch{Cl-}, de manera que la suor surt amb altes quantitats de clor.

La concentració de \ch{Na+} en la suor també és elevada, tot i que els canals de \ch{Na+} funcionen perfectament normal , perquè la càrrega elèctrica del \ch{Cl-} retingut atrapa el \ch{Na+} en el conducte. Al final, la suor s'excreta de les glàndules amb la concentració de sal característicament alta, fet que s'utilitza en el diagnòstic.