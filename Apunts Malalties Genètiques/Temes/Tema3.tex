%------------------------------------------------------------------------------
% Tema 3. Malalties autosòmiques dominants
%------------------------------------------------------------------------------
\section{Malalties autosòmiques dominants}

Al plantejar la teràpia per malalties de pèrdua de funció hi ha vàries opcions:
\begin{itemize}
\item Resoldre les conseqüències del problema.
\item Donar el producte que falta.
\item Resoldre la mutació del DNA: la enginyeria genètica és molt prometedora.
\end{itemize}

En les malalties per pèrdua de funció, la part positiva és que no necessitem tocar el gen endogen de l'individu perquè no funciona, però podem posar alguna cosa que supleixi la funció d'aquest gen. La majoria de malalties monogèniques no tenen tractament.

Les poques que sí tenen tractament es tracten atacant els defectes funcionals, molt poques es tracten administrant la proteïna que falta. El problema està quan la patologia no està causada per falta d'alguna cosa, és el cas de malalties dominants.

Les bases moleculars de la dominància són:
\begin{itemize}
\item Insuficient producte gènic (\textbf{pèrdua de funció}): Una mutació de pèrdua de funció es manifesta com a insuficient producte gènic, fet que genera la malaltia. La major part d'esdeveniments moleculars que provoquen insuficient producte gènic són recessius, però no sempre és així, llavors són dominants. Normalment, la presència d'un al·lel wild type sol ser suficient per suplir la funció de l'al·lel mutat; en les dominants, el wt no pot fer-ho i s'origina la malaltia. La hipercolesterolèmia familiar seria aquest cas: és una malaltia mendeliana amb certa heterogeneïtat de locus i al·lèlica sobretot, el locus afectat és el del receptor de les lipoproteïnes de baixa densitat (LDL); els pacients tenen un al·lel wt però aquest no és suficient per assegurar la homeòstasi del colesterol.


\item Aparició de formes \textbf{dominant negatives}: L'al·lel mutat perd la funció i el producte gènic impedeix que l'al·lel no mutat compensi els efectes de la mutació.

\item \textbf{Guany de funció}: La mutació afecta un al·lel, que adquireix unes propietats diferents a l'al·lel original i distorsionen la realitat.
\end{itemize}

\subsection{Síndrome de deficiència de GLUT1}
És un trastorn que afecta el sistema nerviós que pot tenir una varietat de signes i símptomes neurològics. Aproximadament el 90\% de les persones afectades tenen una forma del trastorn que sovint es refereix com a síndrome de deficiència de GLUT1 comú.

Abans d'establir-se la causa molecular es pensava que es tractava de discinèsia paroxística cinesigènica familiar (distonia 9); i epilèpsia paroxística discinèsia (distonia 18) induïda per l'exercici; i certs tipus d'epilèpsia, i altres noms a tipus d'epilèpsia.

El pacients en general presenten les següents característiques:
\begin{itemize}
\item Freqüents convulsions (epilèpsia) a partir dels primers mesos de vida: en els nadons, el primer signe de la malaltia pot ser moviments oculars involuntaris ràpids i irregulars. L'exercici físic sol ser un inductor de l'epilèpsia.

\item Els nadons amb síndrome de deficiència de GLUT1 comú tenen una mida normal del cap en néixer, però el creixement del cervell i el crani és sovint lent, el que pot resultar en una mida de cap anormalment petita.

\item Retard del desenvolupament o discapacitat intel·lectual.

\item Altres problemes neurològics, com la rigidesa causada per tibar anormalment els músculs
(espasticitat), dificultats en la coordinació de moviments (atàxia) i dificultats en la parla (disàrtria). Alguns experimenten episodis de confusió, falta d'energia (letargia), mals de cap, o contraccions musculars (mioclònia), en particular durant els períodes de dejuni (sense menjar).

\item En alguns casos poc freqüents pot haver-hi anèmia, amb eritròcits de morfologia alterada.
\end{itemize}

Hi ha certa tendència a remetre la intensitat del problema amb l'edat. Es tracta d'una malaltia minoritària amb una freqüència de 1/3.000-7.000 a USA.

És una malaltia autosòmica dominant. En una gran quantitat de pacients es considera que la mutació apareix de novo en l'afectat, no l'ha heretat.

Aquesta patologia no presenta heterogeneïtat de locus (sempre és GLUT1), però sí al·lèlica (diferents mutacions expliquen la malaltia, solen ser mutacions que alteren aspectes clau del transport per part de GLUT1):

\begin{figure}[H]
  \centering
  \includegraphics[width=0.75\textwidth]{fig21}
  \caption{Mutacions a GLUT1}
  \label{fig:fig21}
\end{figure}

GLUT1 és un receptor molt ubic (eritròcits, placenta, encèfal...). GLUT1 és un transportador uniport que transporta glucosa extracel·lular a l'espai intracel·lular, és a dir, introdueix glucosa dins la cèl·lula mitjançant difusió facilitada.

Si tenim un 50\% de GLUT1 funcional, és fàcil pensar que els sistemes perifèrics no presentarien problemes perquè amb el 50\% en tindrien prou.

El sistema cerebral és el que no té suficient amb el 50\% per dur a terme les seves funcions normals ja que la glucosa és essencial per a la funció de les neurones, han d'haver-hi processos de captació que la sostinguin en presència de la barrera hematoencefàlica.

La glucosa arriba a les neurones, però pateix uns processos metabòlics complexes fruit de la barrera hematoencefàlica. Les neurones són dependents de GLUT3, no de GLUT1.

El problema és que hi ha una part molt important de transport d'energia que necessita GLUT1, ja que aquest està en les cèl·lules endotelials dels vasos de la barrera hematoencefàlica i en els astròcits (cèl·lules importants en la dinàmica metabòlica i energètica de la neurona).

La glucosa necessita GLUT1 per a ser entrada a través de la barrera hematoencefàlica; d'altra banda, GLUT1 és necessari per a que la glucosa entri a l'astròcit (una part molt important de les neurones s'alimenta de lactat que prové de l'astròcit). Per tant, les neurones reben glucosa de:
\begin{enumerate}
\item Font directa: glucosa a través de la barrera hematoencefàlica.
\item Font indirecta: a través dels astròcits que transformen la glucosa en lactat i aquest lactat és
aprofitat per la neurona.
\end{enumerate}

D'aquesta manera, les neurones acaben sent dependents de GLUT1 indirectament. Quan hi ha deficiència de GLUT1, com que la quantitat de GLUT1 en l'entrada de glucosa és baixa, no arriba suficient glucosa a la neurona.

La teràpia es basa en:
\begin{itemize}
\item Controlar l'exercici físic.
\item Dietes altament cetogèniques: els cossos cetònics no són una font important en la nutrició
metabòlica del cervell, però el cervell es pot adaptar. Quan baixa la concentració de glucosa, el cervell s'adapta a viure a partir de cossos cetònics.
\end{itemize}

 També es pot donar heptanoat que genera cossos cetònics al fetge. A més, l'heptanoat pot passar la barrera hematoencefàlica i entrar al cicle de Krebs. S'està estudiant per suplementar la dieta cetogènica.

Una altra estratègia podria ser 'aprofitar l'al·lel wt: es busquen hormones que estimulen la transcripció gènica de GLUT1. Si augmentem la transcripció del wt al doble, tindrem l'efecte com si fos un individu sa (homozigot wild type). Això no es podria fer en malalties autosòmiques recessives perquè els individus afectats no tenen al·lel wt.

La deficiència de GLUT1 seria un exemple de malaltia causada per disminució de producte final.

\subsection{Polineuropatia amilodòptica familiar de tipus I}
Es tracta d'una amiloïdosi. Una polineuropatia és una neuropatia d'ampli espectre; amiloïdòtica fa referència a que és una patologia associada a acumulacions d'un material anòmal que no hauria d'estar allà (està format per proteïnes i glucoproteïnes); familiar indica que és una patologia amb component genètica. Amb el temps es va descobrir la composició d'aquestes plaques amiloïdòtiques.

La PAF és una malaltia autosòmica dominant per guany de funció. El pacient és asimptomàtic fins a la tercera o quarta dècada de vida; llavors apareixen els símptomes, sobretot pèrdua de sensibilitat perifèrica (tàctil i dolor i petites ferides). Aquesta pèrdua s'agreuja.

 Als 30-40 anys la malaltia afecta el sistema gastrointestinal (problemes de diarrea). També afecta al control autònom del sistema respiratori, així com al cardíac i renal. A partir del 'debut' de la malaltia, el pronòstic de vida sol ser de 10 anys.

És una malaltia infreqüent en la població general. A Oporto (Portugal), que és un focus principal de la malaltia, s'anomena malaltia de Andrade (el metge que la va descriure). També hi ha un focus a Suècia i Japó. La teoria diu que la malaltia va aparèixer a Portugal i que es va escampar a partir de les rutes comercials que seguien els portuguesos. També hi ha un focus a Mallorca.

Aquesta malaltia presenta heterogeneïtat genètica, però majoritàriament afecta al gen codificant per la transtiretina o TTR, que és una proteïna de la sang produïda al fetge amb funcions de transport de compostos i hormones liposolubles (derivats de vitamina A, retinol, hormones tiroïdals...).

\begin{figure}[H]
  \centering
    \includegraphics[width=0.75\textwidth]{fig22}
  \caption{Mutacions de la transtiretina}
  \label{fig:fig22}
\end{figure}

Aquesta proteïna també s'anomena pre-albúmina: no és que sigui precursora de l'albúmina, simplement que al fer l'electroforesi la transtiretina presenta una banda abans de l'albúmina.
La mutació predominant o més important és el canvi de Val a Met en la posició 30, de manera que els pacients que la tinguin produiran una proteïna anomenada Met-TTR.

Quan es dóna el canvi de Val per Met, les fibres s'acumulen i generen les plaques amiloides, hi ha una toxicitat associada a la forma mutant. La vida de la neurona perifèrica és compatible amb quantitats petites de transtiretina.

La transtiretina és sintetitzada pel fetge com a monòmer, que la secreta a la sang on passa a homotetràmer. Els malalts tenen un al·lel sa i un mutat, de manera que els monòmers poden unir-se a la transtiretina mutada, enlloc de formar un tetràmer, i formar una estructura fibril·lada enlloc de tetramèrica. Per tant, el monòmer mal plegat dóna lloc a petits agregats de fibres que donen lloc a plaques amiloides.

És una malaltia amb penetrància incompleta. Per exemple, tenim una família amb varis germans portadors de la mutació: un pot desenvolupar la malaltia tal com l'hem explicat i un altre pot no desenvolupar-la. Aquesta penetrància incompleta s'atribueix a 1) factors ambientals i/o 2) aspectes genètics externs al locus afectat (gens o polimorfismes protectors), però no es coneix exactament.

Se sap que la variabilitat depèn de la posició de la proteïna mutant: en una persona es diposita en forma de fibres (afectat) i en una altra no (no afectat). A Suècia es va veure que hi havia famílies portadores de la mutació, però sense afectats i famílies amb una recurrència molt alta.

\subsubsection{Tractament}
\label{sec:tractament2}
El tractament més eficaç és el transplantament de fetge. La proteïna és de producció hepàtica. El donant serà sa tenint els dos al·lels sans. Aquest transplantament atura la malaltia, però no està clar que reverteixi el dany que ja s'ha produït, tot i així l'esperança de vida augmenta molt.

En alguns casos, es duen a terme transplantaments en dòmino: el fetge de la persona malalta és funcional a nivell hepàtic, el problema és que el fetge és un autointoxicador de l'organisme. Hi ha pocs fetges per trasplantar.

Per tant, si hi ha un pacient d'edat avançada que necessita un fetge degut a que ha patit una fallida hepàtica, se li dóna aquest fetge malalt de PAF, però que funciona a nivell hepàtic; al cap del temps sí que generaria amiloïdosi, però el pacient morirà abans d'això perquè ja és vell (no ho sé expressar millor).

Altres estratègies són:
\begin{itemize}
\item Molècula orgànica de disseny que actua provocant l'estabilització del monòmer quan no està mal plegat, és a dir, estabilitza el monòmer en una forma més propera al 'folded monòmer', de manera que poca part passarà al plegament incorrecte. El disseny d'aquesta molècula s'ha fer per informàtica, amb modeling. No substitueix el transplantament de fetge, però ajuda mentre el pacient espera el nou fetge: se li dóna el fàrmac quan el diagnostiquen.

Té sentit donar aquest fàrmac a pacient asimptomàtics? Tenim una persona de 40 anys diagnosticada (heterozigot); llavors se li proposa a la família (pares i germans) saber el genotip i hi ha gent que vol i gent que no. Es recomana que es faci el diagnòstic genètic d'afectats i no afectats per planificació familiar.

\item RNAi (interferència): tenim un agent que activament fa el dany, de manera que intentem bloquejar la seva expressió gènica. El problema d'aquesta tècnica és administrar el RNAi. S'ha intentat fer amb nanopartícules que tenen el RNAi dins... El problema és el fetge que és un captador de material estrany, però en aquest cas ens va bé perquè és on hi ha el problema. Al cap de 100 dies es perd l'eficàcia.
\end{itemize}

\subsection{Acondroplàsia}
\label{sec:acondroplasia}
L'acondroplàsia és una malaltia dominant per guany de funció. La principal característica d'aquesta malaltia és una alteració en el desenvolupament ossi dels ossos llargs, tot i que hi ha afectació sistèmica també. La primera manifestació és un escurçament de cames i braços.

En el conjunt de malalties que causen enanisme, l'acondroplàsia és la més freqüent.
Els ossos són més curts generant una curvatura característica en les cames. Els pacients també tenen un aspecte morfològic comú o amb certa semblança.

A nivell genètic:
\begin{itemize}
\item 80\% dels casos és mutació de novo, apareixen a nivell gonadal en els pares de manera que hi ha bastants casos de mosaïcisme en els pacients d'acondroplàsia. Penetrància completa (mutació=fenotip).
\item El 1994 es va mapar el gen al 4p16.
\item No hi ha heterogeneïtat de locus (gen FGFR3) ni quasi al·lèlica (quasi sempre és la mateixa mutació, sempre afecta la substitució de l'aminoàcid380 provocant l'aparició de glicina). 
\item Si el pare/mare és acondroplàsic, la transmissió és per dominància mendeliana clàssica.
\end{itemize}

Un factor de risc és l'edat del pare (com més gran és el pare, més probabilitat d'aparèixer la mutació). 

Els FGF (n'hi ha 25 tipus) actuen sobre receptors de membrana (FGFR), dels quals n'hi ha 4. Aquests receptors tenen domini TM, extra i intracel. El intracel té residus implicats en senyalització. Zones de binding: zones de unió a lligand (FGF). El domini d'unió a heparina crea una estructura important per la senyalització de FGF ja que aquests són autocrins (sobre la cèl·lula mateixa) o paracrins (sobre cèl·lules veïnes). Es necessiten components de la matriu extracel·lular.

El guany de funció que fa que el receptor estigui més actiu del que ho hauria d'estar. Els osteoblasts provenen de condròcit i es van dividint. Els condròcits estan quiescent i després hi ha proliferació, després s'hipertrofien. La ossificació abans que s'acabi els procés.

Amb l'envelliment apareixen problemes progressius i empitjoren els que ja hi havia. No hi ha tractament, però s'està intentant:
\begin{itemize}
\item Interferir amb RNAi sobre la forma mutant.
\item Inhibidors físics del promor; s'acaba afectat al pacient i a la persona sana.
\end{itemize}

\subsection{Síndrome de resistència generalitzada a les hormones tiroïdals}
Les hormones tiroïdals són les úniques que tenen un AA tiroïdal a la cadena. Són la T4 o tirosina i la T3 o triodotiromina.

La hipòfisi produeix tirotropina o TSH. L'hipotàlem produeix un pèptid petit (TRA). Aquest sistema està sota un control potent fen que s'estimuli la producció o s'inhibeixi, retroestmiulació.
\begin{itemize}
\item Hipotiroïdisme: Els pacients solen tenir tendència al cansament. Té signes morfològics distintius (aparició d'abultament en el coll provocat per hipertròfia tiroïdal: goll). Si es produeix en etapes de creixement, el pacient tindrà estatura baixa.
  \begin{itemize}
  \item Congènita
  \item Adquirida: qüestions nutricionals per deficiència de iode.
  \end{itemize}
\item Hipertiroïdisme: nerviosisme. Exoftàlmia (ulls saltons). Augment del metabolisme basal que pot provocar efectes tradíacs. Acostuma a ser autoimmune (malaltia de Graves o nom semblant).
\end{itemize}

El metge identifica alteracions en les hormones tiroïdals però no ho pot associar a hipotiroïdisme ni a hipertiroïdisme: detecta nivells alts de T3 i T4 i nivells normals o alts de TSH. Això no té sentit perquè T3 i T4 regulen negativament la TSH: T3/T4 alt=TSH baix.

També es detecta goll en el 95\% dels pacients, que és signe de hipotiroïdisme. També hi ha signes variables: característiques de hipo i hipertiroïdisme.

Això és degut a que el problema està en una alteració en l'acció de les hormones tiroïdals sobre els teixits diana.

Les hormones tiroïdals tenen acció per mitjà d'un receptor nuclear, és un factor de transcripció depenent de lligand. La T3 ha d'entrar a la cèl·lula, entrar al nucli i unir-se al receptor que s'haurà d'unir al DNA. A 5' del gen, hi ha el TRE: seqüències gèniques permissives a la unió del receptor tiroïdal, tenen la seqüència AGGTCA(N4)AGGTCA per unir- se amb alta afinitat al receptor.

Aquest receptor unit a T3 ha de dimeritzar amb RXR, un altre receptor nuclear que actua com a company obligatori. Per això es diu que el receptor tiroïdal ha de formar un heterodímer per actuar.
Aquesta conformació recluta coactivadors que afecten a la maquinària de transcripció del gen (en concret a la polimerasa II).

El receptor tiroïdal té una estructura de dits de zinc per unir-se al DNA. Hi ha dominis proteics implicats en:
\begin{itemize}
\item Obertura del DNA.
\item Unir a RXR.
\item Unir a hormona tiroïdal.
\item Afectar la maquinària de transcripció.
\item Zona central: domini d'unió al DNA. Zones d'unió a T3 en zones C-terminals. Zones de transactivació entre el N i el C-terminal.
\end{itemize}

Hi ha més d'un subtipus o isoforma de receptor tiroïdal. Els humans tenim dos gens per receptors d'hormones tiroïdals: TR$\alpha$ i TR$\beta$; que donen a 4 tipus de proteïnes:
\begin{itemize}
\item TR$\alpha$: dóna lloc a TR$\alpha$1 (receptor d'hormona tiroïdal) i $\alpha$2 (no receptor tiroïdal).
\item $\beta$: dóna lloc a $\beta_1$ i $\beta_2$.
\end{itemize}

\begin{figure}[H]
  \centering
    \includegraphics[width=0.75\textwidth]{fig23}
  \caption{Isoformes de TR}
  \label{fig:fig23}
\end{figure}

De manera que tenim 3 tipus de receptor d'hormona tiroïdal. $\beta_2$ té una expressió diferencial en algunes zones cerebrals. Entre $\alpha_1$ i beta1 és difícil trobar diferències en quan a la funció: tenen gens diana semblants, estructures semblants...

Hi ha certa variabilitat en la distribució proporcional relativa entre receptors en funció del tipus cel·lular. $\alpha_1$ és una més ubic que $\beta_1$.

Els pacients solen tenir formes mutants de $\beta_1$ que el fan actuar de manera dominant negativa: formes en les que el receptor no fa la seva funció. El comportament dominant negatiu de les mutacions s'explica per on estan aquestes mutacions dins l'estructura del receptor. La mutació no afecta mai al domini d'unió DNA, ergo el mutant es pot unir al DNA. La dominància negativa es sol trobar en proteïnes que interaccionen amb altres elements (DNA, proteïnes, hormones).

El domini d'unió a hormona rarament està afectat. El domini de dimerització tampoc sol estar mutat. L'afectació de les mutacions sol ser en el domini de transactivació: quan ja s'ha unit tot, activa la transcripció. En alguns casos també afecten a la unió a hormona.

D'aquesta manera, el receptor wt es troba la meitat dels receptors ocupats per receptors mutats; la meitat dels RXR també estan units al mutant. De manera que el mutant estableix competència que dificulta que el receptor wt el substitueixi. Això és la base de la forma dominant negativa.

Per a que existeixi una mutació dominant negativa es necessita que sigui un sistema on interactuen diferents factors; llavors hi ha més probabilitat que una mutació generi una acció dominant negativa.

Són les malalties més comuns del síndrome de resistència a hormones tiroides.

\subsection{Osteogènesi imperfecta}
La osteogènesi imperfecta presenta hiperfragilitat òssia (en el naixement, el neonat neix amb polifractures degut a les fractures durant el naixement).

Aquesta malaltia és dominant negativa. Té penetrància variable i variabilitat de fenotips. En les formes més severes presenta problemes d'ossificació (la reossificació és molt més complicada) i hiperfragilitat òssia. Els pacients acaben en cadira de rodes degut a les fractures i mala reossificació.

El colàgen està format per una tripe hèlix. La formació d'aquesta hèlix és espontània degut a aminoàcids concrets com la prolina hidroxilada. Les mutacions dominants negatives fan que l'estructura del colàgen resulti diferent que la natural. Si la mutació no fos dominant negativa sinó nul·la, no s'observaria cap fenotip.

Les mutacions dominants negatives interfereixen amb la funció normal, de manera que tenen un fenotip més greu.

Si tenim un gen que codifica pel polipèptid wt i un altre que codifica pel mutant i poden interactuar entre sí en blocs de 3, la proporció resultant és que 1/8 estarà formada per col·lagen normal, 1/8 per 3 col·làgens mutants, 3/8 amb una cadena wt i 2 mutants, 3/8 amb 2 cadenes wt i una mutant.
Això vol dir que el pacient tindrà 1/8 de col·lagen normal i 7/8 de col·lagen alterat, tot i que només el 50\% dels gens estan afectats.

\begin{figure}[H]
  \centering
    \includegraphics[width=0.75\textwidth]{fig24}
  \label{fig:fig24}
\end{figure}

Les formes dominant negatives tenen un abordatge terapèutic molt difícil perquè les formes mutants interfereixen en la funció normal. És molt difícil interferir en la molècula mutada sense tocar la normal.

S'analitzen 4 paràmetres relacionats amb la osteogènesi imperfecta: baixa estatura, més de 10 fractures en la infància, pèrdua d'audició i reducció de la densitat òssia.

\begin{figure}[H]
  \centering
      \includegraphics[width=0.75\textwidth]{fig25}
  \caption{Dominància, penetrància i expressivitat de la osteogènesi imperfecta}
  \label{fig:fig25}
\end{figure}