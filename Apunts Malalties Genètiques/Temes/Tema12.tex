%------------------------------------------------------------------------------
% Tema 12. Defectes del tancament del tub neural
%------------------------------------------------------------------------------
\section{Defectes del tancament del tub neural}
\label{sec:defect-del-tanc}

\subsection{El tub neural}
\label{sec:el-tub-neural}

Els defectes del tub neural són obertures de la medul·la espinal o del
cervell que tenen lloc en etapes molt primerenques del
desenvolupament. En aquest estadi, la placa neural es plega i forma el
tub neural. Aquest tub neural després donarà lloc al cervell i la
medul·la espinal. Els NTDs són errors en el procés de tancament del
tub neural.

En primer lloc, es forma la placa neural. Després té lloc una elevació
de les parets neurals per formar el solc neural. Després les parets
convergeixen per formar els plegaments neurals i finalment es fusionen
per tancar el tub.

\begin{figure}[H]
\centering
\includegraphics[width=1\textwidth]{fig49}
\label{fig49}
\end{figure}

\subsection{Defectes del tub neural}
\label{sec:defectes-del-tub}

A l'humà els més freqüents són:
\begin{itemize}
\item \textbf{Anencefàlia:} Manca de cervell frontal, meninges corresponents,
  crani corresponent i pell corresponent. Incompatible amb la vida.

\item \textbf{Espina bífida:} Arcs vertebrals lumbars sense
  soldar. L'espina bífida \textit{occulta} només afecta l'os i
  l'espina bífida \textit{apperta} inclou la protrusió de les meninges
  (meningocele) o de meninges i elements neurals
  (meningomielocele). Té diferents problemes associats, com la
  hidrocefàlia (increment líquid cefaloraquidi al cervell), paràlisi
  de les cames i risc d'infecció si l'obertura no està coberta per
  pell; sempre s'ha d'operar per tancar la medul·la, però poden quedar
  seqüeles.
\end{itemize}

\begin{table}[H]
  \centering
  \begin{tabular}{|c|c|}
\hline
\hline 
Promig mundial & 1/500\tabularnewline
USA & 1/3300\tabularnewline
Finlàndia & 1/2500\tabularnewline
Holanda & 1/700\tabularnewline
Mèxic & 1/300\tabularnewline
Gales & 1/80\tabularnewline
Irlanda & 1/100\tabularnewline
\hline 
\hline
\end{tabular}
  \caption{Indicència poblacional de NTD}
  \label{tab:ntd}
\end{table}

Tenen una gran variació ètnica i geogràfica degut a diferències de
susceptibilitat genètica, culturals, nutricionals.

L'etiologia dels NTD és clarament multifactorial:
\begin{itemize}
\item Factors intrínsecs / extrínsecs
\item Factors genètics / ambientals
\item Alguns pocs factors identificats
\item Relació entre factors genètics i ambientals desconeguda
\end{itemize}

Els NTDs són exemple de malaltia genètica COMPLEXA.

\subsection{Caràcters multifactorials}
\label{sec:caract-mult}

Un caràcter multifactorial és aquell a causa d'una combinació de
diversos factors genètics i no genètics, on cada un d'ells juga un
paper relativament petit.

Alguns exemples són:
\begin{itemize}
\item Malformacions congènites
  \begin{itemize}
  \item Llavi leporí (0.4-1.7/1000)
  \item Paladar fes (0.4/1000)
  \item Luxació congènita del maluc (2/1000 en homes)
  \item Cardiopaties congènites (4-8/1000)
  \item Defectes del tub neural (2-10/1000)
  \item Estenosi pilòrica (1 en dones i 5/1000 en homes)
  \end{itemize}
\item Patologies comunes de l'adult
  \begin{itemize}
  \item Diabetis mellitus
  \item Malalties cardiovasculars
  \item Osteoporosi
  \item Esquizofrènia
  \end{itemize}
\end{itemize}

A inicis del 1900 Francis Galton va observar que els caràcters més
importants dels humans són caràcters que no es poden calcular com
unitats discretes, és a dir, que no es definien per caràcters
mendelians.

Al 1918 R.A. Fisher va proposar el model poligènic, que deia que
unitats discretes mendelians es poden expressar com caràcters
complexos si aquests existeixen de manera independent en diferents
gens. Aquests caràcters poligènics mostren una variació contínua i
correlacions familiars. Anys més tard Falconer va fer el model
llindar, que explica els trets dicotòmics que no explicava el model de
Fisher.

\subsubsection{Model poligènic d'herència de caràcters quantitatius}
\label{sec:model-polig-dher}

Explica que els trets complexos depenen del efecte additiu de
múltiples factors individuals petits i additius i que tenen una
distribució normal a la població.

Són loci on cada al·lel dominant afegeix unitats additives; quan hi ha
un major nombre de loci implicats hi ha també un augment de les
classes fenotípiques.

Els caràcters que s'expliquen amb aquest model presenten el fenomen de
regressió a la mitja, que consisteix en què el fenotip de descendents
d'encreuaments d'individus dels extrems és un fenotip intermedi dels
gens dels pares i la mitjana de la població. Aquest fenomen és
purament estadístic, i depèn de les propietats de la corba de la
distribució normal, que manté la variabilitat.

Aquest model es basa en que sempre es produeix panmixia i que no hi ha
una dominància. Suposem que no hi ha dominància, i que es tracta d'un
procés atzarós. Pot donar lloc a males interpretacions, com per
exemple dir que després de poques generacions tots seran iguals, o dir
que es tracta d'un mecanisme genètic, quan ja hem dit que és un
fenomen purament estadístic.

Les malalties mendelianes tenen al·lels mutants rars, amb penetrància
alta. Degudes a mutacions.

Les malalties complexes tenen al·lels mutants freqüents amb una
penetrència baixa. Degudes a polimorfismes.

Les malformacions congènites i moltes de les patologies comunes de
l'adult són multifactorials però NO són caràcters quantitatius.

\subsubsection{Model del llindar}
\label{sec:model-del-llindar}

Com ja hem comentat, aquest model és una extensió del model poligènic
de Fisher que avarca també els caràcters dicotòmics.

Es defensa que totes les persones d'una població tenen uns determinats
factors de risc, uns valors de susceptibilitat que, en sobrepassar un
llindar, provoquen l'expressió d'un fenotip determinat.

La susceptibilitat és el conjunt dels valors o factors de risc que, en
sobrepassar aquest llindar, causen un fenotip concret. Aquest fenomen
explica el risc de recurrència en famílies.

Quan existeix una diferència sexual en el llindar, és a dir, que el
llindar és diferent en homes i en dones, ens trobem en una situació en
que els individus de diferents sexes presenten diferents factors de
susceptibilitat. A vegades existeix també una diferència de llindars
entre diferents individus, independentment del sexe.

Aquest model també explica les diferències de risc i de
susceptibilitat entre les famílies, ja que compartim tant els gens com
l'ambient.

En resum, com més gran és el llindar més gran és el nombre de gens que
controlen la malaltia. 

Una manera de comprovar que el caràcter complex estudiat té una
variant genètica és a través de l'agregació familiar, ja que si
realment es tracten de caràcters amb una base genètica observarem
fenòmens d'agregació familiar, ja que aquests trets presenten una
recurrència en famílies.

En malalties mendelianes el risc variarà de manera gradual en funció
del grau de parentesc, mentre que a les malalties complexes observarem
una variació contínua més sobtada i imprevisible.

En aquests estudis es calcula la ràtio de risc de recurrència
familiar, FRR, \textgreek{l}R, és a dir, el risc de patir la malaltia
tenir un familiar afectat respecte el risc normal de patir la malaltia
en la població general. És una mesura d'agregació familiar.

Es calcula el risc de recurrència a partir de freqüències familiars
poblacional. Quan la ràtio de risc de recurrència, és a dir, la FRR,
és major a 1, això és indicatiu que existeix una situació d'agregació
familiar i que hi ha una base genètica en el caràcter estudiat.

Només podem afirmar que hi ha base genètica quan \textgreek{l}>10. La
FFR també és útil per deduir efectes additius o multiplicatius en
aquest tipus de caràcter, així com per crear models genètics que
puguin explicar aquestes malalties complexes.

El risc de recurrència disminueix en allunyar el parentesc, i ho fa de
manera irregular.

\subsection{NTD genètic}
\label{sec:factors-genetics-de}

El fet que hi hagi recurrència en famílies suggereix que en la
patologia hi ha una base genètica. Però NO és una prova
definitiva. Les famílies, a més de compartir gens, també comparteixen
un ambient i estil de vida.

\subsubsection{Estudis de bessons}
\label{sec:estudis-de-bessons}

Aquest tipus d'estudi es basen en comparar el grau de similitud entre
parelles de bessons monozigòtics (MZ) i dizigòtics (DZ). A partir de
les concordances entre els bessons es calcula si és un caràcter
quantitatiu. Cal tenir en compte que els bessons monozigòtics
comparteixen el 100\% del genoma, mentre que els dizigòtics només un
50\%.

Aleshores, si es tracta d'un caràcter discontinu hi haurà concordança
entre els bessons, mentre que si parlem de caràcters continus, com ara
l'estatura, hi haurà una correlació o regressió entre els bessons, no
una concordança exacta.

Aquest estudi ens permet calcular també l'heretabilitat del caràcter,
és a dir, mesurar la proporció d'herència que és deguda a factors
genètics.

L'heretabilitat d'un caràcter totalment genètic serà de 1; hi ha
concordança del 100\% en monozigòtics i concordança del 50\% en
dizigòtics. En aquest cas, com que el caràcter és totalment genètic,
l'ambient no afecta per res.
\begin{equation}
h^2 = 2 C_{MZ} - C_{DZ} = 2 r_{MZ} - r_{DZ}
\end{equation}

On C\textsubscript{MZ} és la correlació dels monozigòtics,
C\textsubscript{DZ} la correlació dels dizigòtics, i
r\textsubscript{MZ} i r\textsubscript{DZ} les respectives regressions.

Hi ha molts pocs casos de bessons amb NTD, pel que és pràcticament
impossible comparar MZ amb DZ.

\subsubsection{Associació de NTDs amb algunes síndromes monogènics}
\label{sec:associacio-de-ntds}

Hi ha 2 síndromes principals:
\begin{itemize}
\item Síndrome de Meckel-Gruber (AR): molts tipus de malformacions,
  entre elles, encefalocele.

\item Síndrome de Waardenburg (AD): problemes de pigmentació i
  sordesa; de vegades espina bífida. Gen PAX3.
\end{itemize}

\subsubsection{Cromosomopaties}
\label{sec:cromosomopaties}

En conjunt, es troben en el 5-17\% dels NTD prenatals. Les més
recurrents són les trisomies 13 i 18.

\subsection{Factors ambientals de risc per NTD}
\label{sec:fact-ambi-de}

En trobem de 2 tipus:
\begin{itemize}
\item Preventius: Àcid fòlic

\item Agents teratogènics que causen o confereixen un risc superior de
  patir malformacions congènites.
\item Fàrmacs anticonvulsius contra l'epilèpsia
  \begin{itemize}
  \item Àcid valproic (RR=1-2\%)
  \item Carbamacepina (RR=0,5\%)
  \end{itemize}
\item Diabetis
\item Obesitat (BMI > 29)
\item Hipertèrmia
\end{itemize}

El 1964 Hibbard va conduir un estudi retrospectiu amb dones amb fills
amb NTDs, i presentaven incidència més alta d'errors en el metabolisme
del folat. En 1976 Smithells i cols van fer un estudi durant l'embaràs
i obtenien una mesura del folat del primer trimestre i van trobar que
les dones amb fills amb NTDs tenen nivells de folat eritrocitari
inferiors a mares de fills sense NTDs.

La hipòtesi és que la ingesta de folat en el temps de la concepció
podria protegir contra l'aparició de NTDs. Les concepcions al final de
l'hivern (menys disponibilitat de vegetals) tenen risc més elevat de
NTDs. Les concepcions en entorns socioeconòmics pobres també tenen
risc incrementat de NTDs. En èpoques de guerra (disponibilitat molt
limitada d'aliments en general i vitamines en particular) s'han
reportat incidències més altes de NTDs.

Els estudis de prevenció de recurrència de NTD es basaven en el
subministrament d'àcid fòlic en el temps de la concepció a
embarassades que ja tenien un fill amb NTD. El folat, per si sol, va
reduir la recurrència de NTDs en un 72\%. El suplement multivitamínic
sol, o els minerals van ser inefectius.

Com que el 5\% dels casos són recurrents en famílies i el 95\% són
casos \textit{de novo}, la qüestió era si aquests últims casos també
es podien prevenir amb folat. Els estudis de prevenció d'incidència de
NTDs es basaven en el subministrament d'àcid fòlic en el temps de la
concepció a embarassades que no tenien un fill amb NTD. L'estudi de
Budapest de  Czeizel i Dubtes en 1992 comprenia més de 4000 dones amb
plans d'embaràs i els resultats van replicar.

Actualment, s'accepta que el suplement de folat en el temps de la
concepció redueix tant la recurrència com la incidència de
NTDs. Diversos governs recomanen a les dones amb plans d'embaràs que
prenguin dosis de folat de 0,4-0,5 mg / dia per a prevenir els NTDs i
4-5 mg / dia per a prevenir la recurrència de NTDs. En USA, des de
1993, el govern va decidir fortificar els cereals i la farina amb àcid
fòlic (1,4 mg / kg) perquè la població en general prengui més folat.

\subsection{Factors genètics pels NTD relacionats amb el folat}
\label{sec:fact-genet-pels}

\subsubsection{Metabolisme del folat i enzims implicats}
\label{sec:metab-del-folat}

En mamífers, el folat és substrat de diversos cicles metabòlics:
\begin{itemize}
\item Biosíntesi de timidilats i purines
\item Síntesi de metionina per remetilació d'homocisteïna
\item Interconversió de serina i glicina
\item Metabolisme de la histidina i del format
\end{itemize}

Hi ha una llista llarga d'enzims (i gens) candidats com a factors de
susceptibilitat pels NTDs.

\subsubsection{Folat i homocisteïna}
\label{sec:folat-i-homocisteina}

L' homocisteïna és un aminoàcid absent en la dieta. Es forma per
desmetilació de la metionina. Pot remetilar-se a metionina obtenint el
grup metil del 5-MeTHF. És tòxica per a l'organisme. La homocistinúria
és una patologia monogènica amb elevat risc d'accident vascular
prematur. La hiperhomocisteinèmia presenta risc d'accidents vasculars.

En 1991 Steegers-Theunissen et al. van veure que les dones amb fills
amb NTDs tenen nivells plasmàtics de Hcy més alts que en controls. Les
variants dels gens relacionats amb Hcy podrien ser responsables de la
hiperhomocisteinemia (i aquesta ser en part responsable dels
NTDs). Les pacients podrien respondre a dosis suplementàries de folat.

Els nivells de tHcy depenen, entre d'altres, dels gens que codifiquen
pels enzims CBS (cistatlonina $\beta$ sintetasa), MTHFR (metilen THF
reductasa) i MS (metionina sintetasa).

Al gen MTHFR s'han descrit polimorfismes que produeixen un enzim
termosensible, i que s'associen a nivells de folat plasmàtic
disminuïts i nivells de Hcy plasmàtica augmentats. Els polimorfismes
són 677 C>T (Ala>Val) i 1298 A>C (Glu>Ala).

El 1995 - van der Put et al. van trobar que el canvi 677 C> T és més
freqüent en mares de nens amb NTD i en els propis nens afectes que en
població control. El canvi 677 C> T confereix un risc de NTDs d'entre
2,9- 3,7 x risc poblacional. El 677C>T és el primer factor genètic per
NTD que s'ha identificat.