%--------------------------------------------------------
% Tema 7. Caracterització de l'expressió gènica: trànscrits
%--------------------------------------------------------
\section{Caracterització de l'expressió gènica: RNA}
\label{sec:caract-de-lexpr}

Hi ha diferents tècniques per estudiar els transcrits:
\begin{itemize}
\item Northern blot
\item Dot(slot)blot
\item RT-PCR
\item Hibridació in situ
\item Microxips
\item SAGE
\item Gene reporter
\item Promoter bashing
\item Gel retardation (\textit{Electrophoretic mobility shift assay})
\end{itemize}

\subsection{Southern Blot}
\label{subsec:northern-blot}
Abans, però el \textbf{Southern Blot} es basa en:
\begin{enumerate}[\itembolasazules{\arabic*}]
\item Fragmentació del DNA amb endonucleases + gel d'agarosa
\item Desnaturalització amb tractaments alcalins (NaOH)
\item Transferència a un filtre. El tampó difon pel gel d'agarosa fins
  al filtre, on arrossega el DNA per capil·laritat i el fixa. El filtre
  pot ser de nitrocel·lulosa o de niló.
\item Bloqueig del filtre i fixa el DNA amb UV.
\item Prehibridació amb DNA inespecífic per cobrir regions sense DNA i
  evitar falsos positius.
\item Hibridació de la sonda (s'ha de conèixer la seqüència)
\item Detecció de la sonda: Amb un anticòs que reconeix la molècula
  marcadora, l'anticòs té unit un enzim.
\end{enumerate}

\subsubsection{Control de l'astringència}
\label{sec:contr-de-lastr}
L'astringència fa referència al grau d'exigència a la
complementarietat entre la diana i la sonda. Què succeirà si hi ha
algun mismatch?? Aquest fet es pot modular experimentalment. Els
paràmetres són:
\begin{itemize}
\item Temperatura: Com més elevada sigui la temperatura, més elevada
  serà l'astringència.

\item Concentració de cations monovalents: Com més alta sigui la
  concentració, la hibridació serà menys astringent. 

\item Solvents orgànics (formamida): Com més solvents orgànics, més astringent
  serà la hibridació. Aquest paràmetre és estàndard (normalment el 50\%).
\end{itemize}

Si volem ser poc exigents, s'ha fer fer a temperatura baixa i alt
contingut en \ch{Na+}.


\subsection{Northern Blot}
\label{sec:northern-blot-1}
El \textbf{Northern Blot} permet transferir RNA d'un gel d'agarosa a
una membrana de nitrocel·lulosa o niló. El procediment és equivalent
al Southern.

Alguns punts importants:
\begin{itemize}
\item L'extracció de RNA és molt delicada. Hi ha RNases a les mans, a
  les superfícies...
\item Desnaturalització per evitar estructures secundàries que són
  típiques del tRNA però poden passar a mRNA.
\item Gel i transferència desnaturalitzants
\item Sonda: disseny i marcatge
\item Condicions d'astringència
\item Controls positius i negatius
\item Mai es digereix amb enzims de restricció
\end{itemize}

El Northern es fa servir per determinar si s'expressa un gen en un
moment o teixit concret, si hi ha un mRNA corresponent a una sonda, la
presència relativa del transcrit en diferents teixits o moments o
comprovar la mida real del mRNA.

Una gota que conté la molècula per ser detectada s'aplica directament
sobre una membrana. Això és seguit per la detecció per sondes de
nucleòtids (northern blot i southern blot).

La tècnica ofereix importants estalvis en temps. No obstant això, no
ofereix informació sobre la mida de la biomolècula blanc. A més, si
dues molècules de diferents mides són detectades, se seguirà veient
com un sol punt. Per tant el dot blot només pot confirmar la presència
o absència d'una biomolècula o biomolècules que poden ser detectats
per les sondes de DNA.

\subsection{Reverse Transcriptase PCR}
\label{sec:reverse-transcr-pcr}
És una tècnica semiquantitiva. Es comença amb RNA que es retrotranscriu a
DNA fent un únic cicle d'amplificació amb primers oligo-dT. Es
segueix amb una PCR convencional amb un primer que hibridi a l'altre
extrem de cua de poli-A per obtenir un DNA de doble cadena. Es pot
amplificar des d'1 pg de RNA.

Els resultats s'analitzen en un gel d'agarosa. Permet la determinació
del nivell d'expressió d'un RNA particular.

Els punts importants són:
\begin{itemize}
\item L'extracció de RNA és molt delicada
\item Disseny dels primers
\item Condicions d'astringència
\item Controls positius i negatius
\end{itemize}

La tècnica permet amplificar gens evitant els introns per seqüenciar,
clonar en bacteris, etc.

\subsection{Hibridació \textit{in situ}}
\label{sec:hibridacio-situ}
Consisteix en la detecció d'una seqüència específica de RNA sobre
talls histològics o sobre un organisme sencer. L'objectiu és detectar
el lloc d'expressió dels gens (ubicació dins de la cèl·lula, tipus
cel·lulars, teixits, regió de l'organisme).

El procés és:
\begin{enumerate}
\item Fixació del material biològic per tal de mantenir l'estructura
  del teixit.
\item Permeabilització per permetre l'entrada de la sonda.
\item Disseny de la sonda i marcatge.
\item Pre-hibridació per emmascarar els llocs inespecífics.
\item Hibridació de la sonda.
\item Rentats.
\item Detecció del senyal i reconeixement de les estructures. La
  detecció es fa amb anticossos units a fluorocroms o revelats
  enzimàtics. Els fluorocroms permeten detectar múltiples gens i fer
  estudis de co-expressió. El més sensible és l'ús dels enzims.
\end{enumerate}

El control negatiu es fa un vector amb 2 promotors que vagin en
sentits diferents del gen que es vol estudiat de manera que es generi
una sonda \textit{sense} i una altra \textit{antisense}. La sonda
\textit{sense} no hibridarà amb res i serà el control negatiu.

\subsection{Microxips}
\label{sec:microxips}
Permet l'anàlisi dels patrons d'expressió gènica de forma
massiva. Permet detectar tots els gens que s'estan expressant en un
determinat moment o teixit. Permet establir connexions entre teixits,
cèl·lules.

Els microxips consisteixen un una hibridació amb moltes sondes de
forma simultània. Les sondes són seqüències de gens coneguts. Les
sondes estan fixades en una matriu sòlida (filtre de niló o
portaobjectes) en un ordre conegut. El RNA de l'organisme o cèl·lules
que es volen analitzar es transcriuen a cDNA, els quals es marquen amb
fluorescència.

La comparació dels patrons d'expressió entre diferents mostres
(p.ex. diferents tipus cel·lulars, o diferents moments o estats
fisiològics) permet tenir una imatge de com els gens s'activen i
desactiven al llarg del temps, en diferents teixits o òrgans d'un
organisme, o com a resposta a determinats factors ambientals als que
s'ha sotmès a l'organisme. Aquest tipus d'anàlisi experimental també
permet comparar els patrons d'expressió entre cèl·lules normals i
cèl·lules afectades per alguna malaltia (tumorals, responent a una
infecció,...) per tal de dissenyar noves estratègies
terapèutiques. 

Una alternativa als xips de DNA en les anàlisis
massives és el SAGE (\textit{Serial Analysis of Gene Expression}). El SAGE
consisteix en extreure els RNAs d'una cèl·lula, passar-los a cDNA de
doble cadena, tallar-los en fragments curts (d'uns 20 nucleòtids) i
concatenar-los (enganxar-los uns a continuació dels altres en una
única molècula de DNA) separats per una seqüència coneguda de 4
nucleòtids que correspon a la diana per a un enzim de restricció. La
seqüenciació d'aquest concatèmers proporciona informació sobre els
RNAs transcrits a la cèl·lula d'on prové la mostra.


\subsection{Estudi de promotors i zones reguladores}
\label{sec:estudi-de-zones}
L'expressió gènica és controlada per elements reguladors localitzats a
les regions promotores dels gens. 

Els promotors estan formats per un cert nombre de seqüències consens,
situades a 5' del punt d'inici de la transcripció i organitzades
formant els denominats nucli del promotor (\textit{core promoter}) i promotor
regulador.

El promotor core o basal està situat immediatament \textit{upstream} del gen i
és el lloc en què s'uneix l'aparell de transcripció basal. El promotor
core típicament inclou una o més seqüències consens. inclou
l'iniciador (Inr) i, o bé la caixa TATA o bé l'element DCPE. Una de
les més comunes és la caixa TATA, que té la seqüència consens TATAAA i
es troba 25-30 bp \textit{upstream} del lloc d'inici. Hi ha altres seqüències
consens que s'han trobat als promotors \textit{core}.

El promotor regulador es troba immediatament \textit{upstream} del promotor
core. Les proteïnes activadores de la transcripció s'uneixen a
aquestes seqüències i entren en contacte directa o indirectament amb
l'aparell de transcripció basal.

Diferents tècniques permeten identificar i estudiar aquests elements
de control.

\subsubsection{Promoter bashing}
\label{sec:promoter-bashing}
El \textit{promoter bashing} és una estratègia identificació d'elements
d'actuació en cis als promotors mitjançant la construcció d'una sèrie
de promotors truncats generats delecionant diverses regions, fusionats
amb un gen reporter que permet avaluar l'expressió gènica.

Per estudiar la funció del promotor d'un gen determinat amb l'objectiu
d'aconseguir entendre el mecanisme de regulació d'un gen, enlloc
d'utilitzar el gen concret, s'utilitza un gen reporter sota el control
del promotor d'interès.

El tipus de promotor més adequat depèn de què interessa a
l'investigador: quantificar l'eficiència del promotor (i , per
exemple, determinar efectes de mutacions o activitats de factors de
transcripció que s'hi uneixen), o determinar el seu patró d'expressió
teixit- específic.

De manera freqüent, se sol crear un vector de clonació que té el
promotor eucariota unit a la regió codificant de la luciferasa, el gen
que codifica la proteïna responsable de la bioluminescència en cuques
de llum. En general, s'afegeix un senyal de terminació de transcripció
per assegurar la correcta formació de mRNA. El vector híbrid
s'introdueix a les cèl·lules objectiu, normalment en forma de plasmidi
(el treball amb plasmidis permet una modificació més fàcil).

En introduir el plasmidi, no s'introdueix cap gen de la pròpia
cèl·lula eucariota estudiada (ja que no expressa luciferina, que és el
que codifica el plasmidi), però sí que s'introdueix el promotor d'un
gen concret, que passa a estar sota una regulació depenent de la unió
de diverses proteïnes presents en la cèl·lula. Com que el promotor es
pot haver escindit per l'investigador abans de la transferència del
plasmidi, es pot així estudiar quin fragment del mateix és el que
possibilita la regulació, o també quines condicions cel·lulars
l'estimulen, etc.

L'activitat transcripcional és directament proporcional a l'expressió
del reporter, que alhora depèn de l'activitat del promotor.

\begin{figure}[H]
\centering
\includegraphics[width=0.8\textwidth]{fig33}
\caption{Resultats d'un experiment de \textit{promoter bashing}}
\label{fig33}
\end{figure}

\subsubsection{Retard de la mobilitat electroforètica}
\label{sec:retard-de-la}

És una tècnica basada en l'electroforesi en gel (d'agarosa el més
comú):
\begin{enumerate}
\item Es marca un fragment de DNA marcat radioactivament i de
  seqüència coneguda i es fa córrer al gel d'agarosa, de tal manera
  que al revelat queda una banda indicadora del punt de referència on
  es troba el DNA sense unir a cap proteïna.

\item S'incuba aquest fragment de DNA marcat amb extractes proteics
  (solen ser extractes de proteïnes nuclears) i es fa córrer el DNA,
  observant que apareixen 2 bandes en revelar: una correspon al DNA
  sense unir a proteïnes, i apareix una altra que ha corregut menys i
  que es tracta del DNA que ha quedat unit a les proteïnes de
  l'extracte i que, en tenir el conjunt major PM, ha fet menys
  trajecte. No tot el DNA s'uneix a les proteïnes, ja que possiblement
  no hi ha prou proteïnes per unir a tota la quantitat de DNA afegit,
  i per això queda la banda inferior.
\end{enumerate}

Aquest mètode permet fer estudis de competició per conèixer
l'especificitat de les proteïnes d'unió al DNA:
\begin{itemize}
\item Competidors específics: es posen fragments de DNA NO marcats i
  de la mateixa seqüència que el DNA marcat inicial. El DNA no marcat
  es troba en concentracions molt elevades, molt més que el marcat
  (relació, p.ex. 1:1000). Com que és més abundant, s'uneix abans a la
  proteïna i desapareixerà la banda DNA marcat-proteïna quan es reveli
  l'electroforesi Això permet justificar l'afinitat proteïna-seqüència
  de DNA estudiada (però no determinar si és d'unió específica o
  inespecífica).

\item Competidors no específics: es posen a la preparació quantitats
  molt grans de DNA no marcat i de seqüència diferent a la del DNA
  marcat. Si les proteïnes tenen una unió específica, a
  l'electroforesi apareixen 2 bandes (DNA marcat i DNA
  marcat-proteïna). Si la unió és inespecífica, l'electroforesi mostra
  1 sola banda (DNA marcat), ja que en haver-hi més quantitat de DNA
  no marcat, les proteïnes inespecífiques tenen més probabilitat
  d'acabar-hi unides que no pas al DNA marcat.
\end{itemize}

\begin{figure}[H]
\centering
\includegraphics[width=0.8\textwidth]{fig34}
\label{fig34}
\end{figure}