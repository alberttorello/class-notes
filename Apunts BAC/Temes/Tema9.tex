%------------------------------------------------------------------------------
% Tema 9. Disfuncions del metabolisme lipídic
%------------------------------------------------------------------------------
\section{Disfuncions del metabolisme lipídic}
\label{sec:disf-del-metab}

\subsection{Conceptes generals}
\label{sec:conceptes-generals}

\subsubsection{Tipus de lipoproteïnes, composició i estructura}
\label{sec:tipus-de-lipopr}
Les lipoproteïnes són heteroproteïnes que estan formades per
apoproteïnes i lípids. Presenten fosfolípids i colesterol lliure en la
seva superfície hidròfila, en contacte amb el medi aquós. La seva
composició proteica és variable segons el tipus de lipoproteïna. En el
nucli poden transportar qualsevol tipus de lípids i depenent del tipus
de lipoproteïna, presentaran una proporció més elevada d'un tipus de
lípid respecte un altre tipus.

\begin{figure}[H]
\centering
\includegraphics[width=1\textwidth]{fig29}
\caption{Apoproteïnes principals}
\label{fig29}
\end{figure}

ApoB està codificat per 1 gen que expressa 2 transcrits: apoB48
s'expressa a intestí (proteïna curta generada per splicing alternatiu)
i apoB100 expressa a fetge. ApoB100 s'uneix al receptor de LDL per la
part C-terminal.

Hi ha 5 tipus de lipoproteïnes principals:
\begin{enumerate}[label=\itembolasrojas{\arabic*}]
\item \textbf{Quilomicrons:} Són les més grans i els que tenen menor densitat i
  mobilitat electroforètica. El seu component lipídic representa el
  99\% de la seva estructura i el seu component proteic, l'1\%
  (apoB-48, apoE i apoC-II). Transporten majoritàriament TAG, que
  representen el 89\% de la seva composició. També transporten
  colesterol i èsters de colesterol (5\%) i fosfolípids (5\%).

\item \textbf{VLDL:} Són de menor dimensió i tenen major densitat i
  mobilitat electroforètica respecte els quilomicrons. El seu
  component lipídic representa el 90\% de la seva estructura i el seu
  component proteic el 10\% (apoC-II, apoE i apoB-100). Transporten
  majoritàriament TAG (50\%). També transporten colesterol i èsters de
  colesterol (20\%) i fosfolípids (20\%).

\item \textbf{IDL:} Són VLDL romanents. Transporten colesterol i
  èsters de colesterol al fetge.

\item \textbf{LDL:} Són de menor dimensió i tenen major densitat i
  mobilitat electroforètica respecte els VLDL. El seu component
  lipídic representa el 80\% de la seva estructura i el seu component
  proteic el 20\% (apoB- 100). Transporten majoritàriament colesterol
  i èsters de colesterol (45\%). També transporten TAG (10\%) i
  fosfolípids (25\%).

\item \textbf{HDL:} Són els més petits i els que tenen major densitat
  i mobilitat electroforètica: El seu component lipídic representa el
  55\% de la seva estructura i el seu component proteic, el 45\%
  (apoA, apoD i LCAT). Transporten majoritàriament colesterol i èsters
  de colesterol (20\%). També transporten TAG (5\%) i fosfolípids
  (30\%).  
\end{enumerate}

\begin{figure}[H]
\centering
\includegraphics[width=1\textwidth]{fig30}
\caption{Principals tipus de lipoproteïnes plasmàtiques}
\label{fig30}
\end{figure}

\begin{table}[H]
  \centering
  \begin{tabular}{ccc}
\hline 
\textbf{\textsc{Receptor}} & \textbf{\textsc{Lligand}} & \textbf{\textsc{Reconeix}}\tabularnewline
\hline 
\hline 
LDLR & LDL, QMr, IDL & apoB100/apoE\tabularnewline
LRP & QMr/IDL & apoE/LPL, LH\tabularnewline
VLDLR & VLDL/IDL & apoE\tabularnewline
HDLR & HDL & apoA-I\tabularnewline
Scavenger & LDL-ox & \tabularnewline
\hline 
\end{tabular}
  \caption{Receptors de lipoproteïnes}
  \label{tab:tab_lipoprot}
\end{table}

\subsubsection{Metabolisme de les lipoproteïnes}
\label{sec:metabolisme-de-les}
Els enzims relacionats amb el metabolisme de les lipoproteïnes són:
\begin{itemize}
\item \textbf{Enzims lipolítics:}
  \begin{itemize}
  \item Lipoprotein Lipase (LPL)
  \item Hepatic triglyceride lipase (HTGL/LH)
  \end{itemize}
\item \textbf{Enzims de transferència de lípids:}
  \begin{itemize}
  \item Lecithin cholesterol acyl transferase (LCAT)
  \item Acyl-CoA: cholesterol acyl transferase (ACAT)
  \item Cholesteryl ester transfer protein (CEPT)
  \item Phospholipid transfer protein (PLTP)
  \item Microsomal TAG transfer protein (MTP)
  \end{itemize}
\end{itemize}

\paragraph{Via exògena} \hfill \\
Els QM són sintetitzats al REL dels enteròcits i traslladats
posteriorment a la circulació sanguínia a través del sistema limfàtic,
que desemboca a la vena subclàvia esquerra. La seva maduració es
produeix en el torrent sanguini gràcies a l'HDL. La seva funció
principal és transportar els TAG dietaris al teixit adipós, teixit
muscular cardíac i esquelètic (combustible) i teixit mamari (en etapa
de lactància); però bona part dels triglicèrids són transportats als
adipòcits per ser emmagatzemats en vacúols lipídics.

Els QM poden lliurar la major part dels TAG als altres teixits gràcies
a la apoC- II, que reconeix i activa la lipoproteïna lipasa (LPL) que
es troba en els capil·lars dels teixits abans esmentats. La LPL
(càrrega positiva) es troba al llum del capil·lar penjant de les
cèl·lules endotelials d'un sulfat d'heparan (càrrega
negativa). Hidrolitza els TAG en 3 A.G i glicerol. Els NEFA seran
transportats a l'interior de les cèl·lules del teixit corresponent a
través de l'albúmina.

Els QM residuals o romanents (que encara contenen colesterol, apoE,
apoB-48 i pocs TAG) es mobilitzen a través del torrent sanguini fins
al fetge. Receptors hepàtics (LRP) s'uneixen a apoE i faciliten la
seva captació per endocitosi (endocitosi facilitada per receptor).

\paragraph{Via endògena} \hfill \\
Els VLDL són sintetitzats en el REL dels hepatòcits, procés que
succeeix quan la dieta conté més àcids grassos dels que són necessaris
o hi ha excés de glúcids, que permeten la formació de TAG, que
s'empaqueten amb apoproteïnes especifiques formant les VLDL. Contenen
apoB-100, les 3 apoC, apoE, colesterol i èsters de colesterol.

Els VLDL transporten majoritàriament TAG lliurant els seus àcids
grassos al múscul (esquelètic i cardíac), on són consumits com a
combustible i al teixit adipós, on es reconverteixen en TAG i
s'emmagatzemen. El mecanisme de lliurament és el mateix que el dels
quilomicrons (apoC- II i LPL).

La pèrdua dels TAG converteix part de les VLDL en VLDL residuals (IDL)
i en LDL. Les IDL són captats per receptors hepàtics (LRP) que
s'uneixen a apoE, facilitant l'endocitosi (endocitosi facilitada per
receptor).

Els LDL són formats a partir dels VLDL. Són molt riques en colesterol
i èsters de colesterol i només contenen apoB-100. Transporten el
colesterol a teixits extrahepàtics, però també part de les LDL torna
al fetge.

Cada partícula de LDL conté apoB-100, que és reconeguda pels receptors
de LDL (glucoproteïnes integrals de membrana) que es troben en les
cèl·lules que necessiten captar colesterol. La unió del LDL al seu
receptor inicia l'endocitosi, que porta la LDL i el seu receptor
associat a l'interior de la cèl·lula en un endosoma.

L'endosoma es fusiona amb un lisosoma, que conté enzims que
hidrolitzen els èsters de colesterol i l'apoB-100, alliberant àcids
grassos, colesterol i aminoàcids al citosol. El receptor de LDL no es
degradada i torna a la superfície de la membrana. Quan la cèl·lula té
suficient colesterol, s'atura la síntesi del receptor de
LDL. L'apoB-100 també està present en VLDL, però el seu domini d'unió
al receptor de LDL no és accessible fins que es converteix en LDL, que
l'exposa.

El colesterol que entra a les cèl·lules per aquesta via pot
incorporar-se a les membranes o ser re-esterificat per l'ACAT
(acil-CoA-colesterol acil transferasa) per ser emmagatzemat en petites
vacúols lipídics.

Els HDL, quan són madurs, participen en el metabolisme de les altres
lipoproteïnes ja que interaccionen amb elles cedint o agafant
apoproteïnes, modificant-les. També cedeixen èsters de colesterol i a
vegades agafen TAG. Contenen apoA-I, apoA-II, apoD i LCAT (també
contenen apoE i apoC-II, que seran transferides a QM i VLDL). La
síntesi pot ser tant al fetge com a l'intestí.

Els HDL madurs, a través de la PTEC (proteïna de transferència
d'èsters de colesterol) cedeixen apoE i apoC-II als quilomicrons i
VLDL naixents, madurant-los i capten d'ells, TAG (tot a favor de
gradient). També cedeixen èsters de colesterol a les LDL, VLDL i QM.


\paragraph{Transport revers de colesterol} \hfill \\
La síntesi de les HDL comença al fetge o a l'intestí, on es produeix
l'acoblament de les apoproteïnes, la LCAT, fosfolípids i colesterol,
formant el precursor de HDL (forma discoïdal). L'HDL immadur
interacciona amb la membrana de teixits extrahepàtics, enriquint-se en
colesterol. Aquesta captació pot ser passiva (interacció apoA-I amb
receptor SR-BI de cèl·lules riques en colesterol, moviment passiu del
colesterol cap a l'HDL) o facilitada per la interacció d'apoA-I amb
els receptors ABCA1 d'una cèl·lula rica en colesterol. A continuació,
la LCAT esterifica el colesterol en èsters de colesterol, provocant la
maduració de l'HDL (forma esfèrica). L'HDL madur interactuarà amb les
altres lipoproteïnes i finalment, descarregarà el colesterol als
hepatòcits, que també tenen receptors SR-B1 (les glàndules adrenals
també en tenen), que seran reconegudes per l'apoA-I.


\subsection{Paràmetres analítics}
\label{sec:parametres-analitics}

\subsubsection{Aterosclerosi}
\label{sec:aterosclerosi}
L'arteriosclerosi és un procés patològic habitualment anomenat
enduriment de les artèries, normalment degut a l'envelliment,
enduriment i degeneració de les parets de les artèries esdevingut amb
els anys, tot i que també pot afectar persones relativament joves,
degut a algunes malalties i a alteracions que afecten els teixits de
la part interna de la paret arterial.

L'aterosclerosi és un procés patològic que es caracteritza per
l'acumulació d'una substància cèria (fonamentalment colesterol
esterificat) que es denomina placa d'ateroma als vasos
sanguinis. Aquesta provoca alteracions cel·lulars patològiques. El
colesterol s'acumula quan la suma del colesterol sintetitzat i
l'obtingut per la dieta supera els requeriments per la síntesi
d'esteroides, sals biliars i membranes.

La placa d'ateroma està formada per colesterol, productes de rebuig,
cèl·lules, calci i fibrina. La paret de l'artèria s'engrosseix i perd
la seva elasticitat, podent arribar a obstruir l'artèria totalment.

L'aterosclerosi està lligada a nivells elevats de colesterol en sang,
i especialment als nivells elevats de colesterol associats a
LDLs. Existeix una correlació elevada aterosclerosi-[LDL].

Les LDL són molt susceptibles a l'alteració, a l'oxidació, i quan
resten molt de temps en sang (ja que n'hi ha en excés i no són
captades), són més susceptibles d'alterar-se.

La formació de plaques segueix 3 etapes:
\begin{enumerate}[\bf 1)]
\item \textbf{Etapa primerenca d'inclusió lipídica.} Les LDL que
  contenen grups acil gras parcialment oxidats s'adhereixen i acumulen
  a la matriu extracel·lular de les cèl·lules epitelials que
  recobreixen les artèries. Llavors, els monòcits circulants es
  diferencien a macròfags i capten les LDL oxidades, així com el
  colesterol que contenen. El procés de captació és per endocitosi
  mitjançada per receptor escombriaire (scavenger) SR-A1. Es generen
  regions amb acumulacions de LDL i macròfags, que no poden limitar la
  quantitat de LDL oxidada ja que SR-A1 no està regulat negativament
  per LDL, i amb l'acumulació creixent de colesterol lliure i èsters
  de colesterol al seu interior fa que esdevinguin cèl·lules
  espumoses. A mesura que l'excés de colesterol s'acumula a les
  cèl·lules espumoses i les seves membranes, experimenten apoptosi.

\item \textbf{Progressió.} Arriba un moment en què l'acumulació de
  cèl·lules espumoses és excessiu, es malmet la matriu extracel·lular
  i es desencadena una reordenació cel·lular de les fibres musculars
  llises, que acaben formant un teixit cicatritzant tot envoltant les
  acumulacions de cèl·lules espumoses. Durant llargs període de temps,
  els processos inflamatoris i d'embolcallament descrits segueixen
  transcorrent i les artèries estan cada cop més col·lapsades. Quan el
  múscul llis ha envoltat l'acumulació cel·lular anòmala, el conjunt
  rep el nom de placa d'ateroma (que és una placa ateroscleròtica).

\item \textbf{Oclusió.} El creixement progressiu de la placa pot
  acabar provocant el desenvolupament d'un trombe plaquetari, que té
  el perill de taponar el vas.
\end{enumerate}

De tant en tant, una placa es pot trencar i quedar alliberada del seu
lloc de formació, transportant-se a través de la sang fins una regió
més estreta d'una artèria cerebral o del cor, fet que dóna lloc a un
ictus o un atac de cor.

L'aterosclerosi és una malaltia lenta i progressiva, però de vegades
té el potencial de progressar ràpidament. El cor i l'encèfal són els
principals perjudicats per la falta d'irrigació, ja que són teixits
amb un metabolisme oxidatiu intens, on cal una aportació constant
d'oxigen.

Quan l'obstrucció d'una o més artèries coronàries afecta més del 75\%
de la llum és quan la malaltia comença a donar símptomes. El flux
insuficient de la sang cap al múscul cardíac a causa de l'estretament
de l'artèria coronària pot causar dolor de pit, l'\textbf{angina de
  pit}.

Quan l'obstrucció és completa o gairebé, es causa un dany irreversible
al múscul cardíac. Un \textbf{infart de miocardi} té un grau
d'afectació (necrosi) determinat per la recuperació del flux de sang a
la musculatura esquelètica afectada.

Si hi ha una obstrucció completa o gairebé dels vasos encefàlics, el
dany és irreversible i té lloc un \textbf{ictus}. Tot depèn del temps
que duri la hipòxia al teixit afectat; com més temps, pitjor pronòstic
de recuperació i major extensió de necrosi.

\subsubsection{Dislipèmia}
\label{sec:dislipemia}

Es diferencien 2 condicions:
\begin{itemize}
\item Dislipèmia: terme general, que caracteritza qualsevol alteració
  del nivell de lípids en sang (tant increment com descens dels
  nivells).

\item Hiperlipèmies: alteracions patològiques del metabolisme lipídic
  que duen a un increment de la concentració de lípids a la sang.
\end{itemize}

En cas d'una dislipèmia (alteració dels nivells de lípids circulants),
en primer lloc s'ha de confirmar amb 2 analítiques separades per un
interval de 2 setmanes. Es descarten possibles causes secundàries,
com:
\begin{itemize}
\item Diabetis (glucèmia)
\item Hepatopaties (transaminases)
\item Hipotiroïdisme (TSH)
\item Síndrome nefròtic (proteïnúria)
\item Paraproteïnes (electroforesi del plasma)
\end{itemize}

Si no hi ha causes secundàries, s'ha d'establir el diagnòstic
fenotípic i genètic de les diferents dislipèmies primàries.

La separació de les lipoproteïnes es pot fer mitjançant:
\begin{itemize}
\item \textbf{Centrifugació seqüencial o en gradient de densitat.} La via més
  ràpida és fer una ultracentrifugació en gradient de densitat de
  sacarosa. Permet obtenir les fraccions i analitzar-les per separat.

\item \textbf{Electroforesi:} Dóna una imatge general del perfil de
  lipoproteïnes. Es fa en agarosa o acetat de cel·lulosa. La mobilitat
  de les lipoproteïnes ve determinada per la quantitat de proteïna. Les
  que migren menys són les més grans i amb menys proteïna (QM).
\end{itemize}

\begin{figure}[H]
\centering
\includegraphics[width=0.9\textwidth]{fig31}
\caption{Separació de les lipoproteïnes}
\label{fig31}
\end{figure}

També es mira l'aspecte del plasma reposat 12h a 4ºC:
\begin{itemize}
\item 1r tub dislipèmia: Les partícules que suren són poc
  denses, són QM. Coloració blanquinosa associada a
  TAG. Hipertriacilgliceridèmia d'origen exogen.

\item 2n tub dislipèmia: Tenen TAG lligats a
  VLDL. Hipertriacilgliceridèmia d'origen endogen.

\item 3r tub displipèmia: Hipertriacilgliceridèmia combinada.
\end{itemize}

\begin{figure}[H]
\centering
\includegraphics[width=0.9\textwidth]{fig32}
\caption{Característiques de les lipoproteïnes}
\label{fig32}
\end{figure}
 
\subsubsection{Lipoproteïnes}
\label{sec:lipoproteines}
Al sèrum del pacient s'afegeix PEG, concavalina o dextrà per
precipitar les proteïnes que continguin apoA i apoB. Es poden usar
anticossos. Després de centrifugar, al sobrenedant queda el colesterol
HDL i al pellet les LDL i VLDL. 

Normalment, es determina el colesterol HDL i al LDL es calcula amb una
fórmula basada en les determinacions anteriors. El mètode de
Friedewald no es pot aplicar si hi ha QM presents en sang. Es
considera que l'error en determinar el colesterol de VLDL és superior
al comès per una relació matemàtica. 

\begin{equation}
  \label{eq:1}
  Colesterol \ LDL \ (mM) \ = Col.Total - Col.HDL - \frac{[TAG]}{2,2}
\end{equation}

Si s'utilitza mg/dL, la relació VLDL/TAG és 0,2

Per tant, es quantifiquen els TAG en VLDL i es calcula la quantitat de
colesterol en VLDL. Friedewald no es pot aplicar quan hi ha QM en
plasma i quan es supera el rang normal de TAG (300 mg/dL) o en
disbetalipoproteïnèmies.

\subsubsection{Colesterol}
\label{sec:colesterol}
Informa de la quantitat de colesterol total del plasma. Els valors
normals estan al voltant de 200-220 nm. Hi ha diferents mètodes:
\begin{itemize}
\item \textbf{Mètode de Liebermann-Burchard (químic):} És el mètode de
  referència. És una reacció del colesterol amb àcid acètic i
  sulfúric. Es produeix un cromogen degut a la modificació de
  l'hidroxil i es pot llegir a 620 nm (groc).

\item \textbf{Mètode enzimàtic (reacció de Trinder):} És el més usat en
  clínica. Dóna un cromogen vermell a 500 nm. Es reacciona el
  colesterol amb colesterol esterasa per generar colesterol lliure,
  colesterol oxidasa que genera peròxid d'hidrogen i finalment amb
  peroxidasa. La reacció amb peroxidasa és comuna a moltes
  determinacions.

\begin{figure}[H]
\centering
\includegraphics[width=0.8\textwidth]{fig33}
\label{fig33}
\end{figure}

\item \textbf{Química seca}
\end{itemize}

\subsubsection{Triacilglicerols}
\label{sec:triacilglicerols}
Hi ha 2 mètodes de determinació:
\begin{itemize}
\item \textbf{Mètode químic:} Extracció de lípids del plasma amb cloroform,
  saponificació i quantificació del glicerol alliberat (s'oxida fins a
  formiat amb iodat sòdic i després es fa reaccionar amb àcid
  cromotròpic (coloració rosa) i lectura a 570 nm).

\item \textbf{Mètode enzimàtic:}

\begin{figure}[H]
\centering
\includegraphics[width=0.8\textwidth]{fig34}
\label{fig34}
\end{figure}

\end{itemize}

\begin{figure}[H]
\centering
\includegraphics[width=0.8\textwidth]{fig35}
\label{fig35}
\caption{Valors de referència}
\end{figure}

\subsection{Dislipèmies}
\label{sec:dislipemies}
Segons el patró electroforètic i l'aspecte del plasma es poden
classificar les diferents hiperlipèmies. La OMS ha establert 5 grans
classes d'hiperlipèmies:
\begin{enumerate}[label=\itembolasrojas{\arabic*}]
\item \textbf{Tipus I. Quilomicronèmia familiar.} Hi ha una banda en
  origen. Alteracions en TAG d'origen exogen.

\item \textbf{Tipus II. Hipercolesterolèmia:}
  \begin{enumerate}[a)]
  \item Tipus IIa: Presenta plasma normal, l'electroforesi mostra una
    banda beta mol marcada, LDL i colesterol. Risc cardiovascular
    associat.
  \item Tipus IIb: Plasma blanquinós. TAG augmentats d'origen
    endogen. Bandes beta i pre-beta (LDL i VLDL). Hipertrigliceridèmia
    i hipercolesterolèmia.
  \end{enumerate}

\item \textbf{Tipus III:} Plasma tèrbol i amb un sobrenedant
  blanquinós. L'electroforesi no diferencia la beta i la
  pre-beta. S'anomena disbetalipoproteïnèmia. Expressió en homozigosi
  d'un al·lel de l'apoE (apoE2) tenen predisposició a
  disbetalipoproteïnèmia, només un 1\% dels homozigots generen
  disbetalipoproteïnèmia. S'acumulen IDL i QMr, això explica la
  continuïtat de bandes pre beta io beta.

\item \textbf{Tipus IV:} Plasma tèrbol i increment de VLDL.

\item \textbf{Tipus V:} Plasma tèrbol i sobrenedant blanquinós. Apareixen molts
  QM i VLDL.
\end{enumerate}

Les tipus II i IV són bastant comuns en la població.

\begin{figure}[H]
\centering
\includegraphics[width=0.8\textwidth]{fig36}
\label{fig36}
\caption{Característiques de les dislipèmies}
\end{figure}

\subsubsection{Hiperlipoproteïnèmies primàries}
\label{sec:hiperl-prim}

\begin{figure}[H]
\centering
\includegraphics[width=0.8\textwidth]{fig37}
\label{fig37}
\caption{Característiques de les hiperlipoproteïnèmies primàries}
\end{figure}

\begin{itemize}
\item \textbf{Quilomicronèmia familiar:} Els nens amb dèficit en LPL no podran
  processar QM. Es manifesta a la lactància ja que la llet materna té
  un contingut important en TAG. S'han de donar àcids grassos de
  cadena mitja i curta (no van per QM) i àcids grassos essencials. El
  dèficit en apoC2 es tracta amb infusions de plasma ric en
  apoC2. apoC2 està implicada en el reconeixement de la LPL. Pot
  ocasionar pancreatitis. No hi ha risc cardiovascular.

\item \textbf{Hipercolesterolèmia familiar:} Mutacions al receptor de LDL o
  apoB. El receptor de LDL és un gen al qual s'han descrit moltes
  mutacions. p.Arg3500-Gln3500 és endèmica a Suïssa. També hi pot haver
  un augment de la síntesi d'apoB100. Es manifesten cutàniament amb
  xantomes...
  \begin{itemize}
  \item Tipus II a: Aquest trastorn es caracteritza per elevades concentracions
    plasmàtiques de colesterol des de la infantessa que no depenen de
    la presència de factors mediambientals. Presenta un patró
    d'herència autosòmic dominant. Es pot produir una mutació
    directament en el gen que codifica pel receptor de les LDL. També
    pot haver una mutació a nivell del gen que codifica per l'apo
    B-100 --> apo B-100 defectuosa, la qual cosa fa disminuir l'avidesa
    de les LDL pel seu receptor (recordar que el receptor de LDL
    reconeix l'apo B-100 localitzada a la superfície de les
    lipoproteïnes). En tots dos casos hi ha un defecte en la captació
    i en el catabolisme de les LDL. Com a conseqüència, la seva
    concentració plasmàtica augmenta. Per una altra banda, trobem la
    hipercolesterolèmia poligènica o comú, en què influeixen diversos
    gens. En aquest cas, el colesterol plasmàtic no és tant alt i la
    influència dels factors mediambientals és superior. Presenta un
    major risc cardiovascular associat. Dóna lloc a quadres molt greus
    en persones joves.

  \item Tipus II b: Malaltia no associada a una alteració genètica del
    receptor de LDL ni de la apo B-100. És tracta d'un trastorn basat
    en una qüestió fisiològica alterada: el fetge produeix un excés
    d'apo B-100, produint un increment de les VLDL hepàtiques, les
    quals seran processades generant, finalment, un excés de LDL en
    circulació. Presenta un major risc cardiovascular associat.
  \end{itemize}

\item \textbf{Disbetalipoproteïnèmia familiar:} 1/10.000 manifesta
  aquesta dislipèmia. Hi ha factors ambientals que influeixen en la
  seva manifestació. Està afectada la unió amb LRP, és a dir la
  retirada de QMr, IDL, beta-VLDL. Les beta-VLDL tenen menys TAG però
  més contingut en colesterol. Hi ha hipertrigliceridèmia. Es pot
  mirar la relació $\dfrac{TAG}{colesterol}$, si és 5 els resultats
  són normals però si és inferior a 3,33 es sospita de
  disbetalipoproteïnèmia familiar. Presenten xantomes, sobrepès,
  intolerància a la glucosa.

\item \textbf{Hipertrigliceridèmia familiar:} No s'associa a un genotip
  concret. La de tipus IV és molt comú. Es manifesta com a obesitat i
  intolerància a la glucosa.
\end{itemize}

El dèficit de LCAT (LCAT esterifica colesterol lliure dels teixits i
el carrega a HDL). Es manifesta com un increment de colesterol lliure
i aterosclerosi prematura.

Aquests fenotips evolucionen amb el temps.

\subsubsection{Hiperlipoproteïnèmies secundàries}
\label{sec:hiperl-secund}
Són hiperlipoproteïnèmies provocades per altres malalties.

\begin{figure}[H]
\centering
\includegraphics[width=0.8\textwidth]{fig38}
\label{fig38}
\caption{Característiques de les hiperlipoproteïnèmies secundàries}
\end{figure}

\begin{itemize}
\item La \textbf{colèstasi} és una obstrucció de les vies biliars. Hi ha un reflux de
bilis cap al fetge i després cap a circulació sistèmica. La bilis a la
sang s'associa a lipoproteïnes. Apareixen lipoproteïnes X riques en
colesterol, pobres en apo, riques en albúmina, migren cap al
càtode. La lipoproteïna X és la bilis empaquetada com a
lipoproteïna. També apareix colesterol lliure. La lipoproteïna X està
formada per un 90\% per lípids i colesterol lliure i la resta és 
albúmina i apoC i migren cap al càtode (negatiu).

\item \textbf{L'hipotiroïdisme} es manifesta amb un increment de colesterol circulant
ja que el LDLR està regulat per hormones tiroïdals.

\item El \textbf{síndrome nefròtic} genera un increment de colesterol.

\item La \textbf{lipoproteïna a} és una lipoproteïna normal que es troba
circulant. La composició és molt similar a la LDL. apoB100 presenta un
pont disulfur amb una serina proteasa de dominis KRINGLE 4 i 5. Són
molt similars als del plasminogen. La lipoproteïna a no té activitat
serina proteasa activa però pot competir amb el plasminogen i inhibir
la seva funció (deficiència de fibrinòlisi). L'excés de lipoproteïna a
provoca problemes a la fibrinòlisi i hipercolesterolèmia ja que no és
reconeguda pel LDLR. La teràpia és la convencional per
hipercolesterolèmia.
\end{itemize}

\subsubsection{Hipolipoproteïnèmies}
\label{sec:hipolipoproteinemies}
Dins de les \textbf{hipolipoproteïnèmies primàries}:
\begin{itemize}
\item \textit{HDL afectades:}
  \begin{itemize}
  \item Analfalipoproteïnèmia (manca de HDL): No es retira colesterol
    dels teixits ni pas a LDL. Síntesi defectuosa d'apoAI.
 
  \item Malaltia de Tangier: Hipercolesterolèmia amb dipòsits de
    colesterol als teixits. Defecte a ABCA1, transportador de
    colesterol cap a fora de les cèl·lules. Les HDL interaccionen amb
    ABCA1 per recollir el colesterol sobrant. Es va descobrir a l'illa
    de Tangier degut a l'efecte fundador.
  \end{itemize}

\item \textit{LDL afectades:}
  \begin{itemize}
  \item Abetalipoproteïnèmia: Mutació en el gen MTP autosòmica
    recessiva. MTP és el \textit{Microsomal TAG transfer protein}. No
    es formen QM ni VLDL. Hi ha un dèficit de vitamines
    liposolubles. Hi ha hipercolesterolèmia i absència total d'apoB100
    en plasma.

  \item Hipobetalipoproteïnèmia: La mutació al gen apoB és autosòmica
    dominant que genera una forma truncada d'apoB100. La síntesi de
    LDL està molt afectada, la de VLDL i QM no tant.
  \end{itemize}

\item Malaltia d'Anderson: Malaltia de retenció de QM. Es detecta en
  nadons ja que la llet materna és rica en lípids. Hi ha un defecte en
  la sortida de QM a limfa.
\end{itemize}

Pel que fa a les \textbf{hipolipoproteïnèmies secundàries}:
\begin{itemize}
\item Hipoalfalipoproteinèmia secundària (lesió hepàtica, fallida
  renal,...) 
\item Hipobetalipoproteinèmia secundària (hipertiroïdisme, insuficiència hepàtica,...)
\end{itemize}

\subsubsection{Tractament}
\label{sec:tractament}

Diverses estratègies:
\begin{itemize}
\item Estatines: Inhibidor dl'HMG-CoA-reductasa
\item Resines segrestadores d'àcids biliars
\item Fibrats: Activen la LPL i afavoreixen la oxidació d'àcids
  grassos al fetge.
\item Nicotina: Inhibeix la lipòlisi al teixit adipós i la sortida de
  TAG al fetge.
\item Omega 3: Actuen sobre l'ACAT (esterifica colesterol a les
  cèl·lules) i activa SREBP permetent la síntesi de nous LDLR.
\end{itemize}